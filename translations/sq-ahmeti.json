[
  "Me emrin e Allahut, të Gjithëmëshirshmit, Mëshirëbërësit të\r\nmadh!",
  "E tërë lavdia i takon vetëm Allahut, Zotit të botëve,",
  "të Gjithëmëshirshmit, Mëshirëbërësit të madh,",
  "Sunduesit në Ditën e Gjykimit (përgjegjësisë-shpërblimit)!",
  "Vetëm Ty të adhurojmë dhe vetëm prej Teje ndihmë kërkojmë!",
  "Udhëzona (dhe përforcona) në rrugën e drejtë!",
  "Në rrugën e atyre, të cilët i begatove me të mira, jo në të atyre që\r\nkundër vetes tërhoqën hidhërimin, e as në të atyre që e humbën veten!",
  "Elif, Lam, Mim.",
  "Ky është libri që nuk ka dyshim ne të (sepse është prej Allahut),\r\nështë udhëzues për ata që janë të devotshëm:",
  "të cilët e besojnë të fshehtën, e kryejnë faljen (namazin) dhe prej\r\nasaj që Ne u kemi dhënë, ata japin (zeqat, sadaka etj.),",
  "dhe ata, të cilët besojnë në atë që t’u është zbritur ty (Kuranin), dhe\r\nnë atë që është zbritur para teje (librat e tjerë të shpallur), dhe që janë\r\ntë bindur plotësisht për (jetën e ardhshme në) botën tjetër (Ahiretin);",
  "të tillët janë të udhëzuar nga Zoti i tyre dhe vetëm ata janë të\r\nshpëtuarit.",
  "E ata që mohuan (Kuranin dhe Muhamedin), për ta është njësoj ua\r\ntërhoqe vërejtjen apo nuk ua tërhoqe, ata nuk besojnë.",
  "Allahu ua mbylli atyre zemrat, veshët e tyre dhe në shikimin e tyre\r\nka një perde, e ata kanë një dënim të madh.",
  "Ka disa njerëz që thonë: “Ne i kemi besuar Allahut dhe jetës tjetër\r\n(Ahiretit), po në realitet ata nuk janë besimtarë.",
  "Ata përpiqen ta mashtrojnë Allahun dhe ata që besuan, po në të\r\nvërtetë ata nuk mashtrojnë tjetër, pos vetvetes, por ata nuk e hetojnë.",
  "Në zemrat e tyre kanë sëmundje, e Allahu ua shton sëmundjen\r\nedhe më shumë, e për shkak se ata përgënjeshtruan pësojnë një dënim\r\ntë dhembshëm.",
  "E kur atyre u thuhet: “Mos e prishni rendin në tokë”! Ata thonë:\r\n“Ne jemi vetëm përmirësues (paqtues)!’",
  "Vini re, ata në të vërtetë janë shkatërruesit, por nuk e kuptojnë.",
  "Dhe kur atyre u thuhet: besoni, sikurse besuan njerëzit, ata thonë:\r\n“A të besojmë ashtu sikurse besuan mendjelehtit?” Në të vërtetë ata,\r\ndhe mu ata janë mendjelehtit, por nuk e dinë.",
  "E kur i takojnë ata që besuan thonë: “Ne kemi besuar!” Por kur\r\nveçohen me djajtë (parinë) e vet iu thonë: “Ne jemi me ju, ne vetëm\r\njemi tallur (me besimtarët)”.",
  "Allahu tallet me ta, dhe i lë të bredhin të humbur, edhe më shumë\r\nnë mosbesimin e tyre.",
  "Të tillët janë që e ndërruan të vërtetën (besimin) me të pavërtetën\r\n(mosbesimin), pra tregtia e tyre nuk pati fitim dhe ata nuk qenë të\r\nvetëdijshëm (në punën e tyre).",
  "Shembulli i tyre (në hipokrizi) është si shembulli i atij që ndez një\r\nzjarr, dhe posa ta ndriçojë ai vendin përreth tij, Allahu ua shuan dritën\r\ne tyre dhe i lë në errësira, që nuk shohin,",
  "(mbesin në errësirë) të shurdhër, memecë dhe të verbër, prandaj\r\nata nuk kthehen (nga rruga e tyre e keqe).",
  "Ose (shembulli i tyre është) si ndonjë shi i rreptë prej së larti\r\nme errësirë, me bubullimë e me vetëtimë, e prej frikës së vdekjes nga\r\nrrufeja, ata i vejnë gishtat në veshët e tyre. Po Allahu është rrethues i\r\nmosbesimtarëve (atij nuk mund t’i shpëtojë askush).",
  "Vetëtima gati ua merr shikimin, dhe sa herë që ajo u bën dritë atyre,\r\nata ecin në të, e kur u errësohet mbesin aty. E sikur të donte Allahu,\r\ndo t’ua merrte dëgjimin (me krismën e bubullimës) dhe shikimin (me\r\nshkëndijën e vetëtimës). Vërtetë, Allahu është i Plotfuqishëm për çdo\r\ngjë.",
  "O njerëz, adhurojeni Zotin tuaj, i cili ju krijoi juve edhe ata që\r\nishin para jush, ashtu që të jeni të devotshëm (të shpëtuar),",
  "Atë, i cili për ju bëri tokën shtrat (vendbanim) e qiellin kulm, e\r\nprej qiellit ju lëshoi shi me të cilin ju siguroi lloje të frutave si ushqim\r\npër ju, pra mos i përshkruani Allahut shokë (rivalë), duke qenë se ju e\r\ndini (që Ai nuk ka shokë).",
  "E në qoftë se jeni në dyshim në atë që Ne ia zbritëm gradualisht\r\nrobit tonë, atëherë silleni ju një kaptinë të ngjashme si ai (Kurani) dhe\r\nthirrni (për ndihmë) dëshmitarët tuaj (zotat) pos Allahut, nëse jeni të\r\nsinqertë (në thëniet tuaja se Kurani nuk është prej Zotit).",
  "E nëse nuk e keni bërë (deri tashti), as që do ta bëni kurrë (edhe\r\nnë të ardhmen), atëherë ruajuni zjarrit, lëndë e të cilit janë njerëzit dhe\r\ngurët, që është i përgatitur për mosbesimtarët.",
  "E, përgëzoji ata që besuan dhe bënë vepra të mira se ata do të\r\njenë në xhenete në të cilët rrjedhin lumenj. Sa herë që u jepet ndonjë\r\nushqim nga frutat e tij, ata thonë: “Ky është që me te u ushqyem edhe\r\nmë parë”. Ngase u sillet ushqim i ngjashëm (vetëm në formë, e jo edhe\r\nnë shije). Aty do të kenë ata bashkëshorte të pastra dhe aty do të jenë\r\npërgjithmonë.",
  "Allahu nuk turpërohet që të marrë çfarëdo shembulli, qoftë mushkonjë\r\na diçka edhe më e imët se ajo. Për sa u përket atyre që besuan\r\nata e dinë, se ai (shembull) është e vërtetë nga Zoti i tyre, ndërsa ata\r\ntë cilët mohuan do të thonë: “Ç’deshi Allahu me këtë si shembull?”\r\nAi (Allahu) me atë (shembull) shmang nga rruga e drejtë shumëkënd,\r\npor me të edhe udhëzon në rrugën e drejtë shumëkënd, po Ai me të\r\nnuk devijon askënd tjetër, me përjashtim të mosbesimtarëve të lajthitur,",
  "atyre që e thyejnë besën e dhënë Allahut, pasi është lidhur ajo, dhe e këputin atë që Allahu ka urdhëruar të jetë e kapur, e edhe bëjnë\r\nshkatërrime në tokë, të tillët janë ata të humburit.",
  "Si e mohoni Allahun, e dihet se ju nuk ekzistonit fare e Ai ju\r\nngjalli, mandej ju bën të vdisni e pastaj ju ringjall, e mandej tek Ai do\r\ntë ktheheni?",
  "Ai (Allahu) është që për ju krijoi gjithçka që ka në tokë, pastaj u\r\nngrit lart dhe i përsosi ata shtatë qiej. Ai është i Gjithëdijshëm për\r\nçdo gjë.3",
  "(Përkujto Muhamed) Kur Zoti yt u tha engjëjve: “Unë po krijoj\r\n(po përcaktoj) në tokë një mëkëmbës!” Ata thanë: “A do të vendosësh\r\nnë te atë që bën çrregullime dhe që derdh gjaqet, e ne të madhërojmë\r\nTy me lavdërimin Tënd dhe plotësisht të adhurojmë!\u0022 Ai tha: \u0022Unë di\r\natë që ju nuk e dini!”",
  "E Ai (Zoti) ia mësoi Ademit të gjithë emrat (e sendeve), pastaj\r\nato ua prezantoi engjëjve dhe u tha: “Më tregoni për emrat e këtyre\r\n(sendeve të emërtuara), nëse jeni të drejtë (çka mendoni)?”",
  "(Engjëjt) Thanë: “Ti je i pa të meta, ne nuk kemi dije tjetër përveç asaj që na mësove Ti. Vërtetë, Ti je i Gjithëdijshmi, i Urti!\u0022",
  "(Zoti) Tha: “O Adem, njoftoji ata (engjëjt) me emrat e atyre\r\n(sendeve)!” E kur u rrëfeu atyre për emrat e tyre (Zoti) tha: “A nuk ju\r\nkam thënë juve, se Unë e di fshehtësinë e qiejve e të tokës dhe di atë,\r\nqë ju e publikoni dhe atë që e mbani të fshehtë”.",
  "E kur iu thamë engjëjve: përuluni (bini në sexhde) Ademit, ata\r\nmenjëherë iu përulën, me përjashtim të Iblisit (djallit). Ai refuzoi dhe\r\nu tregua mendjemadh dhe u bë jobesimtar.",
  "E Ne i thamë: “O Adem, ti dhe bashkëshortja juaj banoni në\r\nxhenet dhe hani lirisht nga frutat e tij nga të doni, por mos iu afroni\r\nasaj peme e të bëheni zullumqarë (të vetvetes suaj).",
  "Po djalli i bëri, që ata të dy të mashtrohen në atë (pemë ose xhenetin)\r\ndhe i nxori ata nga ajo (e mirë) që ishin në të, e Ne iu thamë:\r\n“Zbritni (dilni), jeni armik i njëri-tjetrit, e ju deri në një kohë në tokë\r\nkeni vendbanim dhe dëfrim”.",
  "E Ademi prej Zotit të vet pranoi disa fjalë (lutje), prandaj Ai ia fali\r\n(gabimin), Ai është Mëshirues dhe Pranues i pendimit.",
  "Ne iu thamë: “Dilni prej aty që të gjithë, e juve gjithqysh do t’iu\r\narrijë udhëzimi prej Meje, e kush e pranon udhëzimin Tim për ata\r\nnuk ka, as frikë, as që do të brengosen”.",
  "E ata që i mohuan dhe përgënjeshtruan argumentet tona, të tillët\r\njanë banues të zjarrit, ata do të jenë aty përgjithmonë.4",
  "O Bijtë e Israilit, kujtoni (jini mirënjohës për) të mirat e Mia, të\r\ncilat ua dhurova juve dhe zbatoni premtimin, që ma keni dhënë Mua,\r\ne Unë e zbatoj atë që iu premtova, dhe të më keni frikë vetëm Mua.",
  "Dhe besojeni atë që e zbrita (Kuranin), e që vërteton atë që keni\r\nju, e mos u bëni mohues të parë të tij, dhe mos i ndërroni ajetet e Mia\r\n(Kuranin) me një vlerë të paktë, por vetëm Mua të ma keni drojen.",
  "E mos e ngatërroni të vërtetën me të pavërtetën dhe me vetëdije\r\ntë fshihni realitetin.",
  "Faleni namazin dhe jepni zeqatin, dhe faluni me ata që falen (bini\r\nnë ruku me ata që bien).",
  "Apo i urdhëroni (thirrni) njerëzit për punë të mira, e veten tuaj po e harroni? Ndërsa ju e lexoni librin (Tevratin). A nuk po mendoni?",
  "Kërkoni ndihmë (në të gjitha çështjet) me durim dhe me namaz,\r\nvërtet ajo është e madhe (vështirë), por jo edhe për ata që kanë frikë\r\n(Zotin),",
  "të cilët janë të bindur se do ta takojnë Zotin e vet dhe se ata do t’i\r\nkthehen Atij.",
  "O Bijtë e Israilit, përkujtojeni dhuntinë Time, të cilën ua dhurova,\r\ndhe Unë ju pata (të parët tuaj) dalluar ndaj njerëzve të tjerë (të asaj\r\nkohe).",
  "Dhe ruajuni një dite, kur askush askujt nuk do të mund t’i kryejë\r\nasgjë, kur nuk pranohet për të (jobesimtarin) ndonjë ndërmjetësim\r\ndhe nuk pranohet për të kompensim, e as që do të ndihmohen ata\r\n(fajtorët).5",
  "Përkujtoni edhe kur ju shpëtuam prej popullit të faraonit, që nga\r\nai shijuat dënimin më të idhët, duke ua therur bijtë tuaj, e duke ua\r\nlënë gjallë gratë tuaja. Në këtë torturë përjetuat një sprovim të madh\r\nnga Zoti juaj.",
  "Dhe kur për ju e ndamë detin, e ju shpëtuam, ndërsa ithtarët e\r\nfaraonit i fundosëm, e ju i shihnit (me sytë tuaj).",
  "E kur i premtuam Musait (t’ia japim Tevratin) dyzet netë, pas tij\r\nju (pasi shkoi ai për Tevrat) e adhuruat viçin, ju ishit dëmtues (të vetes\r\nsuaj).",
  "Mandej edhe pas asaj ua falëm (gabimin), që të falënderoni.",
  "Dhe (përkujtoni) kur ia dhamë Musait librin, dalluesin, në mënyrë\r\nqë të udhëzoheni në rrugë të drejtë.",
  "Dhe kur Musai i tha popullit të vet: “O populli im, me adhurimin\r\ne viçit (në vend të Zotit), ju i bëtë zullum vetes, pra pendohuni para\r\nKrijuesit tuaj, dhe vriteni veten. Kjo për ju është më e mirë te Krijuesi\r\njuaj. E Ai ua pranoi pendimin tuaj, Ai është Mëshirues, ndaj e pranon\r\nshumë pendimin.",
  "Dhe kur i thatë: “O Musa, ne nuk të besojmë ty derisa ta shohim\r\nAllahun haptazi, e atëherë juve u rrëmbeu rrufeja (zjarri) dhe ju e\r\nshihnit.",
  "Pastaj, që të jeni mirënjohës pas vdekjes suaj juve ju ngjallëm.",
  "Dhe Ne bëmë që retë t’u bëjnë juve hije, ju furnizuam me rrëshirë\r\n(të ëmbël) dhe me shkurtëza.\r\n(Ju thamë) Hani nga të mirat që ju furnizuam! (Ata nuk qenë\r\nmirënjohës). Po Neve ata nuk na bënë kurrfarë dëmi, por ata e\r\ndëmtuan veten.",
  "E kur ju thamë: “Hyni në këtë fshat (vendbanim), dhe hani në të\r\nlirisht ku të dëshironi, e hyni në derën (e fshatit) të përulur dhe thoni:\r\n“Hittatun” - ndjesë, Ne ua falim mëkatet tuaja, e bamirësve ua shtojmë\r\nshpërblimin.",
  "E ata që ishin mizorë atë që iu ishte thënë e ndryshuan me një\r\nfjalë tjetër, e Ne për shkak se ata kundërshtuan, lëshuam nga qielli një dënim kundër atyre që ishin mizorë 6.",
  "Dhe (përkujtoni) kur Musai kërkoi ujë për popullin e tij, e Ne\r\ni thamë: “Bjeri gurit me shkopin tënd”, atëherë nga ai gufuan\r\ndymbëdhjetë kroje, që secili grup e dinte vendin ku do të pinte ujë. (U\r\nthamë) Hani dhe pini nga begatitë e Allahut, e mos vazhdoni të jeni\r\nçrregullues në tokë.",
  "Madje kur ju thatë: “O Musa, ne nuk mund të durojmë (hamë)\r\nvetëm një ushqim (të njëjtë), lute pra Zotin tënd për ne të na furnizojë\r\nme çka mbin toka prej perimeve të saj, prej trangujve, prej hudrave, prej\r\nthjerrzave (groshë) dhe prej qepëve të saj!” (Musai) Tha: “A kërkoni\r\nta ndërroni të mirën për atë që është më e thjeshtë?” Zbritni pra në\r\nqytet, se aty do të keni atë që kërkoni! E mbi ta rëndoi poshtrimi\r\ndhe skamja, e ata kundër vetes shkaktuan hidhërimin e Allahut. Kjo\r\nndodhi sepse ata mohonin argumentet e Allahut, vritnin pejgamberët\r\npa kurrfarë të drejte, dhe për shkak se kundërshtuan dhe i kalonin\r\nkufijtë në të keqe.",
  "Vërtet, ata që besuan, ata që ishin jehudi, të krishterët, sabejët\r\n(kishin lëshuar fenë e adhuronin engjëjt), kush besoi prej tyre (sinqerisht)\r\nAllahun, dhe botën tjetër, dhe bëri vepra të mira, ata e kanë\r\nshpërblimin te Zoti i tyre. Për ta nuk ka frikë, as nuk kanë përse të\r\npikëllohen (pasi besuan Allahun, librat, të dërguarit në mesin e të\r\ncilëve edhe Muhamedin).",
  "(Përkujtoni) Kur Ne patëm marrë prej jush besën tuaj, ngritëm\r\nmbi ju (kodrën) Turin (iu thamë): veproni sipas atij (Tevratit) që ua\r\ndhamë me seriozitet, e mësoni atë që është në te, ashtu që të ruheni.",
  "E pas asaj (besës) ju më vonë ia kthyet shpinën, e po të mos ishte\r\nmirësia dhe mëshira e Allahut ndaj jush, ju do të ishit prej të humburve\r\n(në të dy jetët).",
  "Ju tanimë e keni të njohur çështjen e atyre nga mesi juaj, që nuk\r\nrespektuan (urdhrin) në të shtunën, e Ne u thamë: Shndërrohuni në\r\nmajmunë të përbuzur!",
  "Atë (shndërrim të tyre) e bëmë masë ndëshkuese për ata që e\r\npërjetuan (me sy) dhe për të pastajshmit, por edhe si këshillë për të\r\ndevotshmit.",
  "(Përkujtoni) Edhe kur Musai popullit të vet i tha: “Allahu ju\r\nurdhëron ta therni një lopë! Ata thanë: “A po tallesh me ne”? Ai tha:\r\n“Allahut i mbështetem të më ruaj e të mos bëhem nga injorantët”!",
  "Ata thanë: “Lute Zotin tënd për ne të na sqarojë çfarë është ajo”?\r\nAi tha: “Ai thotë, se ajo është një lopë, as e vjetër (e moshuar), as e re\r\n(mëshqerrë), është e mesme, zbatoni pra atë që urdhëroheni”!",
  "Ata thanë: “Lute Zotin tënd për ne, që të na sqarojë çfarë është\r\nngjyra e saj\u0022! Ai tha: \u0022Ai thotë se ajo është një lopë e verdhë, ngjyra e\r\nsaj është e fortë, që i kënaq shikuesit”.",
  "Ata thanë: “Lute Zotin tënd për ne, që të na sqarojë çfarë është\r\najo, se lopët na janë përzier (janë bërë të ngjashme), e ne do të gjejmë\r\ntë vërtetën në dashtë Allahu”!",
  "Ai tha: “Ai thotë, se ajo lopë nuk është e ushtruar që ta lërojë tokën\r\ne të ujitë të mbjellat, ajo është pa të meta dhe në të nuk ka shenjë\r\n(ngjyrë tjetër)”. Ata thanë: “E tash na e sqarove saktë dhe e therën atë,\r\ne për pak e lanë pa e kryer punën”.",
  "(Përkujtoni) Kur e patët mbytur një njeri dhe u kundërshtuat mes\r\nveti për te, e Allahu është zbulues i asaj që e mbanit fshehtë.",
  "E ne u thamë: “Mëshoni atij (të vdekurit) me një pjesë të saj (të\r\nlopës së therur”!) Ja, kështu Allahu i ngjallë të vdekurit dhe ua sqaron\r\nargumentet e veta, ashtu që të kuptoni. [1]",
  "Edhe pas (fakteve të qarta) zemrat tuaja u bënë pasandej të forta\r\nsi guri, e edhe më të forta, sepse ka nga gurët prej të cilëve gufojnë\r\nlumenj, e ka disa prej tyre që çahen dhe prej tyre buron ujë,7 madje ka prej tyre që nga frika ndaj Zotit rrokullisen tatëpjetë (nga maja e\r\nkodrës). Allahu nuk është i pakujdesshëm ndaj asaj që veproni ju.",
  "A shpresoni se do t’u besojnë ata juve (jehuditë), kur dihet se një\r\ngrup prej tyre dëgjuan fjalët e Allahut, edhe pse i kishin kuptuar, e\r\nduke qenë të vetëdijshëm (ç ‘bënin) i ndryshuan ato.",
  "E kur i takonin ata që kishin besuar (muslimanët) thonin: “Ne\r\nkemi besuar! E kur veçoheshin ata mes veti thonin: “A po ju tregoni\r\natyre (muslimanëve) për atë që Allahu ua shpalli juve (në Tevrat rreth\r\nMuhamedit), që ata para Zotit tuaj të kenë argumente kundër jush. A\r\nnuk jeni duke kuptuar”?",
  "A thua nuk e dinë ata (jehuditë), se Allahu e di atë çka e fshehin\r\ndhe atë çka e publikojnë?",
  "E ka disa prej tyre që janë analfabetë, nuk e kuptojnë librin, por\r\njetojnë vetëm me shpresa, duke mos qenë të sigurt.",
  "Është shkatërrim për ata që me duart e veta e shkruajnë librin, e\r\npastaj thonë: “Ky është prej Allahut!”, e për të arritur me të një fitim\r\ntë paktë. Mjerë për ta nga ajo që e shkruan duart e tyre dhe mjerë për\r\nta nga ajo çka fitojnë!",
  "Ata edhe thanë: “Neve nuk do të na kapë zjarri, përveç për disa\r\nditë të numëruara”! Thuaj: “A mos keni marrë prej Allahut ndonjë\r\npremtim, e Allahu nuk e thyen premtimin e vet, ose jeni duke thënë\r\npër Allahun atë që nuk e dini?",
  "Po (do t’ju kapë zjarri), ai që bën keq dhe që e vërshojnë gabimet\r\ne tij, ata janë banues të zjarrit, aty janë përgjithmonë.",
  "E ata që besuan dhe bënë vepra të mira, ata janë banues të xhenetit,\r\naty janë përgjithmonë.8",
  "(Përkujtoni) Kur ne morëm zotimin e Bijve të Israilit: mos adhuroni\r\ntjetërkënd përveç Allahun, të silleni mirë ndaj prindërve, ndaj të\r\nafërmve, ndaj jetimave, ndaj të varfërve dhe njerëzve u thuani fjalë të\r\nmira, faleni namazin dhe jepni zeqatin; e pastaj ju e thyet zotimin dhe\r\npërveç një pakice prej jush, ia kthyet shpinën zotimit.",
  "Dhe kur morëm zotimin tuaj, që të mos derdhni gjakun tuaj, të\r\nmos dëboni veten tuaj nga vendi juaj, e ju e pranuat, ndaj dëshmojeni.",
  "Pastaj ja, ju jeni ata që vrisni njëri-tjetrin, i dëboni disa prej jush\r\nnga vendi i tyre, duke bashkëpunuar kundër tyre, si është mëkat e\r\npadrejtë, e nëse ata bien te ju në robëri, ju jepni kompensim për (t’i\r\nliruar) ata, e dëbimi i tyre nga vendi është i ndaluar për ju. A e besoni\r\nnjë pjesë të librit, e tjetrën e mohoni. Ç’mund të jetë ndëshkimi ndaj\r\natij që punon ashtu prej jush, pos poshtërim në jetën e kësaj bote, e\r\nnë Ditën e Gjykimit ata hidhen në dënimin më të ashpër. Allahu nuk\r\nështë i pakujdesshëm ndaj asaj që veproni ju.",
  "Të tillë janë ata që e vlerësuan jetën e kësaj bote mbi botën tjetër,\r\nprandaj atyre, as nuk do t’u lehtësohet dënimi, e as që do të ndihmohen\r\nata.",
  "Ne i patëm dhënë Musait librin dhe pas tij patëm dërguar shumë\r\npejgamberë. Isait, birit të Merjemes i dhamë argumente (mrekulli)\r\ndhe e fuqizuam me (Xhibrilin) Shpirtin e Shenjtë. E sa herë që u erdhi\r\nndonjë i dërguar me çka nuk u pëlqeu juve, a nuk u bëtë kryelartë\r\ndhe disa prej tyre i përgënjeshtruat e disa i vratë?",
  "E (jehuditë e kohës së Muhamedit) thonë: “Zemrat tona janë në\r\nkëllëf ’! Jo, por për shkak të mosbesimit të tyre, Allahu i ka mallkuar,\r\nprandaj pak janë që besojnë (ose: pak send besojnë).",
  "E kur iu erdhi atyre prej Allahut libri (Kurani), që është vërtetues\r\ni atij që e kishin pranë, e që para se t\u0027u vinte e kërkonin ndihmën e tij\r\nkundër mosbesimtarëve, e mohuan atë (Muhamedin) që e njihnin, kur\r\nu erdhi. Pra mallkimi i Allahut qoftë kundër mosbesimtarëve!",
  "E shëmtuar është ajo për çka ata e shitën veten, të mos e besojnë\r\natë që e shpalli Allahu, të shtyrë nga zilia, për shkak se Allahu nga\r\nmirësia e Tij t’i shpallë atij që dëshiron nga robërit e vet. Prandaj\r\nmerituan zemërim mbi zemërim. Mosbesimtarët kanë dënim që i\r\nposhtëron.",
  "Dhe kur atyre iu thuhet: “Besoni atë që shpalli Allahu”, ata thonë:\r\n“Ne besojmë atë që na u shpall neve”, kurse e mohojmë atë pas tij,\r\nedhe pse është vërtetues i atij që e kanë ata dhe është i vërtetë. Thuaj:\r\n“Nëse jeni besimtarë, pse pra i vritnit më parë pejgamberët e Allahut”?",
  "Juve iu pat ardhur Musai me argumente, por pas tij ju adhuruat\r\nviçin, pra ju ishit mizorë.9",
  "(Përkujtoni) Kur morëm premtimin tuaj dhe mbi ju ngritëm kodrën\r\nTur, (u thamë) merreni këtë që iu dhamë seriozisht dhe dëgjoni\r\n(respektoni). Ata thanë: “Dëgjuam (me veshë) e kundërshtuam”. E\r\npër shkak të mosbesimit të tyre adhurimi ndaj viçit ishte mishëruar\r\nnë zemrat e tyre. Thuaj: “Sa keq po ju urdhëron besimi juaj, nëse\r\n(pretendoni se) jeni besimtarë!\u0022",
  "Thuaj: “Nëse bota tjetër (xheneti) tek Allahu është vetëm për ju, e\r\njo edhe për njerëzit e tjerë, nëse jeni të sinqertë kërkojeni vdekjen (të\r\nshkoni sa më shpejt).",
  "E për shkak të veprave të tyre (mëkateve), ata kurrë nuk e dëshirojnë\r\natë. Allahu di për zullumqarët.",
  "Është e sigurt, se njerëzit më lakmues për të jetuar, ti ke për të\r\ngjetur ata (jehuditë), bile edhe më lakmues se idhujtarët. Ndonjëri prej\r\ntyre dëshiron të jetojë një mijë vjet, por edhe sikur të jetojë, ajo (jeta\r\ne gjatë) nuk do ta shpëtojë atë prej dënimit. Allahu sheh çka veprojnë\r\nata.",
  "Thuaj: “Kush është armik i Xhibrilit (është armik i Allahut), e\r\nai me urdhrin e Allahut e zbriti Kuranin në zemrën tënde, që është\r\nvërtetues i asaj që ishte më parë dhe udhërrëfyes e përgëzues për besimtarët”.",
  "Kush është armik i Allahut, i engjëjve të Tij, i të dërguarve të Tij,\r\ni Xhibrilit dhe i Mikailit (ai është mosbesimtar), Allahu pa dyshim\r\nështë armik i mosbesimtarëve.",
  "Ne të kemi shpallur ty (Muhamed) argumente të qarta dhe ato nuk\r\ni mohon askush, përveç mosbesimtarëve të pabindur (ndaj Allahut).",
  "(Nuk besojnë argumentet tona se) Sa herë që ata kanë dhënë\r\nndonjë premtim, një grup prej tyre e hodhi atë, por shumica e tyre\r\nnuk beson.",
  "E kur u erdhi atyre ndonjë i dërguar prej Allahut, vërtetues i asaj\r\nqë kishin ata, një grup prej atyre të cilëve iu ishte dhënë libri, e hodhi\r\npas shpine librin e Allahut, kinse nuk dinin (asgjë).",
  "(E hodhën librin e Zotit) E ndoqën atë që thonin djajtë për\r\nkohën e sundimit të Sulejmanit. Po Sulejmani nuk ishte i pafe, djajtë\r\nishin të pafe, sepse iu mësonin njerëzve magjinë. (ndoqën) Edhe çka u\r\nzbriti në Babil dy engjëjve, Harutit dhe Marutit. E ata të dy nuk i mësonin\r\naskujt (magjinë) para se t’i thonin: “Ne jemi vetëm sprovë, pra mos u bëj i pafe!” E mësonin (njerëzit) prej atyre të dyve atë (magji)\r\nme çka ndanin burrin prej gruas së vet, por pa lejen e Allahut me atë\r\naskujt nuk mund t’i bënin dëm, dhe ashtu mësonin çka u sillte dëm,\r\ne nuk iu sillte dobi atyre. E ata (jehuditë) e kanë ditur, se ai që (hodhi\r\nlibrin) e zgjodhi atë (magjinë), ai në botën tjetër nuk ka ndonjë të\r\ndrejtë (në mëshirën e Zotit). Po ta dinin ata, se për çka e shitën veten,\r\najo vërtet është shumë e keqe.",
  "E sikur të kishin besuar ata dhe sikur të ishin ruajtur (prej\r\nmëkateve), po të dinin, shpërblimi prej Allahut do të ishte shumë më\r\ni dobishëm.10",
  "O ju që keni besuar, mos thuani: “Raina” - po thuani: “Undhurna”\r\ndhe respektoni! Mosbesimtarët kanë dënim të dhembshëm.",
  "As ata, Ithtarët e Librit, që nuk besuan, e as idhujtarët nuk\r\nduan që juve t’ju vijë ndonjë e mirë nga Zoti juaj. Mirëpo Allahu me\r\nmëshirën e vet veçon atë që dëshiron, Allahu është Zot i mirësisë së\r\nmadhe.",
  "Ne nuk abrogojmë (pezullojmë) asnjë nga argumentet tona, apo\r\nta bëjmë të harrohet nga ju, e të mos sjellim edhe më të dobishëm\r\nse ai, ose të ngjashëm me të. A nuk e ke ditur, se Allahu është i\r\nPlotfuqishëm për çdo send?",
  "A nuk e ke ditur, se vetëm Allahut i takon sundimi i qiejve e i tokës, dhe se pos Allahut nuk keni, as mbrojtës, as ndihmëtar.",
  "A doni ta pyetni të dërguarin tuaj sikurse u pyet më parë Musai?\r\nAi që e ndërron besimin me mosbesim, ai tanimë e ka humbur rrugën\r\ne drejtë.",
  "Shumë Ithtarë të Librit (jehudi, të krishterë), edhe pasi iu është\r\nbërë e qartë e vërteta, nga vetë zilia e tyre personale dëshiruan që pas\r\nbesimit tuaj t’iu kthejnë në mosbesimtarë, pra ju falni ata dhe mos\r\nua veni re shumë, derisa Allahu ta sjellë urdhrin e vet. Allahu është i\r\nGjithëfuqishëm për çdo send.",
  "Kryeni faljen (namazin) dhe jepeni zeqatin, e çfarëdo të mirë që e\r\npërgatitni për veten tuaj, atë e gjeni tek Allahu. S’ka dyshim, se Allahu\r\npërcjell çdo veprim tuajin.",
  "Ata edhe thanë: “Kurrsesi nuk ka për të hyrë kush në xhenet,\r\npërveç atij që është jehudi ose\r\ni krishter! Ato janë fantazi të tyre”! Thuaju: “Sillni argumentin tuaj\r\n(për atë që thoni), po qe se jeni të drejtë”?",
  "Nuk është ashtu (si thonë ata), po ai që i është dorëzuar Allahut\r\ndhe është bamirës, ai e ka shpërblimin e vet te Zoti i tij, për ata nuk ka\r\nfrikë, as nuk kanë pse të mërziten.",
  "Jehuditë thanë, se të krishterët nuk janë të mbështetur në asgjë\r\n(nuk kanë fe të vërtetë). Edhe të krishterët thanë, se jehuditë nuk janë\r\ntë mbështetur në asgjë, e duke qenë se ata të dy palët e lexojnë librin.\r\nPo kështu si thëniet e tyre thanë edhe ata që nuk dinin (idhujtarët për\r\nMuhamedin). Po në Ditën e Gjykimit për atë që ata nuk pajtoheshin\r\nAllahu gjykon ndërmjet tyre.",
  "E kush mund të jetë më mizor, se ai që në xhamitë e Allahut\r\npengon të përmendet emri i Tij (të bëhet ibadet) dhe përpiqet për\r\nshkatërrimin e tyre. Atyre ndryshe nuk u takoi të hyjnë vetë në to,\r\nvetëm duke qenë të frikësuar. Ata në këtë jetë kanë nënçmim e në\r\nbotën tjetër dënim të madh.",
  "Të Allahut janë, edhe (anët nga) lindja, edhe perëndimi, dhe\r\nkahdo që të ktheheni, aty është anë e Allahut. Vërtet, Allahu është i\r\nGjerë (në bujari) e i Gjithëdijshëm.11",
  "Ata (Ithtarët e Librit) thanë: “Allahu ka fëmijë”!? I pastër është\r\nAi nga kjo e metë! E Tij është gjithçka në qiej e në tokë, gjithçka i\r\nështë nënshtruar Atij.",
  "Ai është Shpikës i qiejve e i tokës (pa kurrfarë modeli të\r\nmëparshëm), e kur dëshiron diçka, ai vetëm i thotë: “Bëhu!”, në atë\r\nmoment bëhet.",
  "E ata që nuk dinë (kurejshitët politeistë) thanë: “Përse të mos na\r\nflasë neve Allahu, ose të na vijë ndonjë argument”! Po kështu, thëniet\r\ne tyre në mënyrë të njëjtë i patën përsëritur edhe ata që ishin para tyre.\r\nTë njëjta janë zemrat e tyre. Ne tanimë i sqaruam argumentet për një\r\npopull që dëshiron të bindet.",
  "Ne të dërguam ty me të vërtetën (Kuranin), përgëzues (me\r\nxhenetin) dhe paralajmërues (nga ndëshkimi i zjarrit), e ti nuk je\r\npërgjegjës për banuesit e xhehenemit.",
  "As jehuditë, e as të krishterët kurrë nuk do të jenë të kënaqur\r\nme ty, deri sa ta pasosh fenë e tyre. Thuaju: “Udhëzimi i Allahut është\r\nudhëzim i drejtë. E nëse pasi të ka ardhur ty e vërteta shkon pas mendimeve\r\ntë tyre, nuk ka kush të të ndihmojë e as të mbrojë nga Allahu”.",
  "Atyre, të cilëve ua dhamë librin dhe të cilët e lexojnë drejt ashtu\r\nsi është, ata e besojnë atë (Kuranin). E ata që e mohojnë atë, të tillët\r\njanë ata që dështuan (nëDunja e në Ahiret).",
  "O Bijtë e Israilit, kujtoni të mirat e Mia që ua dhurova, që ju\r\ndallova mbi njerëzit e tjerë (të asaj kohe).",
  "Dhe ruajuni një ditë, kur askush nuk do të mund ta ndihmojë\r\ntjetrin për asnjë send, nuk do të pranohet prej askujt kompensim, nuk\r\ndo t’i bëjë dobi askujt ndonjë ndërmjetësim, dhe as që do të ndihmohen.\r\n12",
  "Përkujto (O i dërguar) kur Zoti i vet e provoi Ibrahimin me\r\ndisa obligime, e ai i përmbushi ato, e Ai i tha: “Unë po të bëj ty prijës\r\n(imam) të njerëzimit”! Ai tha: “(bëj o Zot) Edhe nga pasardhësit e\r\nmi”! (Zoti) Tha: “Mirësinë Time nuk mund ta gëzojnë mizorët”!",
  "Dhe kur shtëpinë (Qaben) e bëmë vendkthimi dhe vendsigurie\r\npër njerëzit (iu thamë): Vendin ku qëndroi Ibrahimi pranojeni për\r\nvendfaljeje! Ibrahimin dhe Ismailin i urdhëruam: ju të dy pastrojeni\r\nshtëpinë Time për vizituesit, për ata që qëndrojnë aty dhe për ata që\r\nfalen aty.",
  "Dhe kur Ibrahimi tha: “Zoti im, bëje këtë një qytet sigurie dhe\r\nbanorët e tij, që besuan Allahun dhe jetën tjetër furnizoi me lloje të\r\nfrutave”! Ai (Allahu) tha: “Edhe atij që nuk besoi do t’ia mundësoj\r\nshfrytëzimin e të mirave për një kohë të shkurtër, e pastaj do ta shtyj\r\nnë dënimin e Zjarrit, e sa përfundim i shëmtuar është ai\u0022.",
  "Edhe kur Ibrahimi dhe Ismaili, duke i ngritur themelet e shtëpisë\r\n(Qabes - luteshin): “Zoti ynë, pranoje prej nesh, se me të vërtetë Ti je\r\nqë dëgjon dhe di”!",
  "Zoti ynë, bëna neve të dyve besimtarë të sinqertë ndaj Teje dhe\r\nnga pasardhësit tanë, njerëz të bindur ndaj Teje, na i mëso rregullat e ibadetit (adhurimit) tonë dhe falna neve, vërtet Ti je Shumëfalës, je\r\nMëshirues i madh”!",
  "Zoti ynë, dërgo ndër ta, nga gjiri i tyre të dërguar, që t\u0027u lexojë\r\natyre ajetet e Tua, t’u mësojë atyre librin dhe urtësinë, e t’i pastrojë\r\n(prej ndyrësisë së idhujtarisë) ata. S\u0027ka dyshim se Ti je Ngadhënjyesi,\r\ni Gjithëdijshmi.",
  "E kush largohet prej fesë së Ibrahimit, përveç atij që e poshtëron\r\nveten. Ne atë e bëmë të zgjedhur në këtë botë, kurse në botën tjetër ai\r\nështë njëri prej të lartëve.",
  "Kur Zoti i vet i tha atij: “Dorëzohu”! Ai tha: “Iu kam dorëzuar\r\nZotit të gjithësisë”!",
  "E Ibrahimi i porositi bijtë e tij me këtë (fe), e edhe Jakubi. (u\r\nthanë) “O bijtë e mi, Allahu ua zgjodhi fenë (islame) juve, pra mos\r\nvdisni ndryshe, por vetëm duke qenë muslimanë”!",
  "A ishit ju (Ithtarë të Librit) dëshmitarë, kur Jakubit iu afrua\r\nvdekja, e ai iu tha bijve të vet: “Çka do të adhuroni pas meje”? Ata\r\nthanë: “Do ta adhurojmë Zotin tënd dhe Zotin e prindërve tuaj: Ibrahimit,\r\nIsmailit, Is’hakut, një të vetmin Zot dhe ne, vetëm Atij i jemi\r\ndorëzuar”!",
  "Ai ishte një popull që kaloi, atij i takoi ajo që fitoi, e juve iu takon\r\najo që fituat, prandaj ju nuk jeni përgjegjës për atë që vepruan ata.13",
  "Ata (Ithtarët e Librit) thanë: “Bëhuni jehudi ose të krishterë, e\r\ngjeni rrugën e drejtë”! Thuaj: “Jo (asnjërën), por fenë e drejtë të Ibrahimit,\r\nqë ai nuk ishte nga idhujtarët\u0022.",
  "Ju (besimtarë) thoni: “Ne i besuam Allahut, atë që na u shpall\r\nneve, atë që iu shpall Ibrahimit, Ismailit, Is’hakut, Jakubit dhe pasardhësve\r\n(të Jakubit, që ishin të ndarë në dymbëdhjetë fise), atë që i\r\nështë dhënë Musait, Isait dhe atë që iu është dhënë nga Zoti i tyre\r\npejgamberëve, ne nuk bëjmë dallim në asnjërin prej tyre dhe ne vetëm\r\natij i jemi bindur.",
  "Në qoftë se ata besuan ashtu siç besuat ju, ata me të vërtetë\r\nkanë gjetur rrugën e drejtë, e nëse refuzojnë, atëherë ata janë kundërshtarë,\r\npo ty (Muhamed) kundër tyre do të mjaftojë Allahu. Ai është\r\nDëgjuesi, i Dijshmi.",
  "(Kjo fe jona është) Ngjyrosje e Allahut, e kush ngjyros (me fe)\r\nmë mirë se Allahu. Ne vetëm atë e adhurojmë.",
  "Thuaj: “A doni të grindeni me ne për Allahun, e Ai është Zoti\r\nynë dhe Zoti juaj, dhe ne kemi vepra (shpërblimin e veprave) tona, e ju\r\nkeni veprat tuaja. Por ne jemi (besimtarë) të sinqertë ndaj Tij”.",
  "A pretendoni, se Ibrahimi, Ismaili, Is’haku, Jakubi dhe pasardhësit\r\ne tyre kanë qenë jehudi, ose të krishterë? Thuaj: “A e dini ju më mirë\r\napo Allahu? Kush është më mizor se ai, që e ka dëshminë e Allahut\r\npranë vetes dhe e fsheh. Allahu nuk është i panjoftuar me veprimet\r\ntuaja”.",
  "Ai ishte një popull që shkoi, të cilit i takoi ajo që fitoi, e juve\r\niu takon ajo që fituat, prandaj ju nuk jeni përgjegjës për atë që ata\r\nvepruan.",
  "Disa mendjelehtë nga njerëzit do të thonë: “Çka i ktheu ata\r\n(muslimanët) prej kibles (drejtimit) në të cilin ishin ata (Kudsi)? Thuaj:\r\n“Të Allahut janë lindja dhe perëndimi, Ai e vë në rrugën e drejtë\r\natë që do”.",
  "Dhe ashtu (siç ju udhëzuam në Fenë Islame) Ne iu bëmë juve një\r\npopull të drejtë (një mes të zgjedhur) për të qenë ju dëshmitarë (në\r\nDitën e Gjykimit) ndaj njerëzve, dhe për të qenë i dërguari dëshmitar\r\nndaj jush. E kiblen nga e cila ti u drejtove nuk e bëmë për tjetër, vetëm\r\nse për të provuar atë që shkon pas të dërguarit, nga ai që kthehet\r\nprapa, ndonëse kjo ka qenë vështirë (për disa), por jo edhe për ata\r\nqë Allahu i drejtoi. Allahu nuk është që t\u0027ua humbë besimin tuaj. Pa dyshim, se Allahu është shumë i Butë dhe Mëshirues ndaj njerëzve.",
  "Ne shumë herë po shohim kthimin e fytyrës tënde nga qielli, e\r\nNe gjithqysh do të drejtojmë ty në drejtim të një kibleje (Qabja), që ti\r\ne do atë. Pra kthehu anës së xhamisë së shenjtë (Qabes), dhe kudo që\r\ntë jeni (o besimtarë) kthehuni nga ajo anë. E atyre që iu është dhuruar\r\nlibri, ata e dinë sigurisht, se kjo (kthesë) është e vërtetë nga Zoti i tyre.\r\nE Allahut nuk mund t’i fshihet ajo që veprojnë ata.",
  "Po edhe sikur t’u sillje ti çdo lloj argumenti atyre që iu është\r\ndhënë libri, ata nuk pasojnë kiblen tënde, e as ti nuk do të pasosh\r\nkiblen e tyre, po asnjëra palë nuk do ta pasojë kiblen e tjetrës. E pas\r\ndijes, e cila të ka ardhur, po e zëmë se ishe vënë pas dëshirave të tyre,\r\natëherë ti do të ishe mizor.14",
  "Atyre që ua kemi dhënë librin, ata e njohin atë (Muhamedin) siç i njohin bijtë e vet, e një grup prej tyre edhe pse e dinë këtë, janë duke\r\ne fshehur të vërtetën.",
  "E vërteta është nga Zoti yt, pra kurrsesi mos u bëj nga ata që\r\ndyshojnë.",
  "Secili (popull) ka një anë së cilës ai i kthehet, ju shpejtoni nga\r\npunët e mbara, kudo që të jeni Allahu ka për t’ju tubuar të gjithëve,\r\nAllahu është i Plotfuqishëm për çdo send.",
  "Kahdo që të shkosh ktheje fytyrën tënde nga ana e xhamisë së\r\nshenjtë, kjo është e vërtetë nga Zoti yt. Allahu përcjell gjithçka që\r\nveproni ju.",
  "Dhe kahdo që të dalësh, ktheje fytyrën tënde nga ana e xhamisë\r\nsë shenjtë (Qabja) dhe kudo\r\nqë të gjendeni ktheni fytyrat tuaja nga ana e saj, ashtu që njerëzit mos\r\ntë kenë argument kundër jush, përveç atyre që janë mizorë nga ata (që\r\nnga inati nuk pranojnë kurrfarë fakti), por mos ia keni frikën atyre,\r\nfrikësohuni prej Meje, (e bëra këtë) që të gjeni rrugën e drejtë dhe që\r\ntë plotësoj mirësinë Time ndaj jush.",
  "(Sikurse plotësova mirësinë Time ndaj jush) Ashtu siç dërguam\r\nnga gjiri i juaj të dërguar t’u lexojë ajetet Tona, t’ju pastrojë, e t’ju mësojë\r\nlibrin dhe urtësinë, e edhe t’ju mësojë atë që nuk e dinit.",
  "Pra ju më përmendni Mua (me adhurime), Unë ju përmend juve.\r\nMë falënderoni e mos Më mohoni!",
  "O ju që keni besuar, kërkoni ndihmë me durim e me falje, se\r\nvërtet Allahu është me durimtarët.",
  "E për ata që u vranë në rrugën e Allahut mos thoni: “Janë të\r\nvdekur”. Jo, ata janë të gjallë, por ju nuk e kuptoni (gjallërinë e tyre).",
  "Ne do t’ju sprovojmë me ndonjë frikë, me uri, me ndonjë humbje\r\nnga pasuria e nga jeta, e edhe nga frytet, po ti jepju përgëzim durimtarëve,",
  "të cilëve, kur i godet ndonjë e pakëndshme thonë: “Ne jemi të\r\nAllahut dhe ne vetëm tek Ai kthehemi”!",
  "Të tillët janë, që te Zoti i tyre kanë bekime e mëshirë dhe të tillët\r\njanë ata të udhëzuarit në rrugën e drejtë.15",
  "“Safa” dhe “Merve” janë nga shenjat (për adhurimin) e Allahut, e\r\nkush e mësyn shtëpinë për haxh (Qaben për haxh), ose për umre (vizitë\r\njashtë kohës së haxhit), nuk është mëkat për të t’i vizitojë ato të dyja\r\n(të ecë në ato dy vende). E kush bën ndonjë të mirë nga vullneti (jo\r\nobliguese), s’ka dyshim se Allahu është Shpërblyes, i Gjithëdijshëm.",
  "Ata, të cilët fshehin argumentet dhe faktet që Ne i shpallëm, e\r\npasi që ato ua sqaruam njerëzve në librin, të tillët i mallkon Allahu, i\r\nmallkojnë edhe ata që mallkojnë,",
  "përveç atyre që pendohen, që përmirësohen dhe që iu shpjegojnë\r\nnjerëzve (të vërtetën), të tillëve ua pranoj pendimin, se Unë e pranoj\r\nshumë pendimin, jam Mëshirues i madh.",
  "Ata, të cilët mohuan dhe vdiqën si jobesimtarë, kundër tyre është\r\nmallkimi i Allahut, i engjëjve dhe i të gjithë njerëzve,",
  "ata përgjithmonë janë aty (në zjarr), as nuk iu lehtësohet dënimi,\r\nas nuk iu jepet afat.",
  "Zoti juaj që i Vetmi meriton adhurim është Një, Allahu, nuk ka\r\ntë adhuruar tjetër me të drejtë pos Tij, Ai është i Gjithëmëshirshmi,\r\nMëshiruesi i madh.",
  "Është fakt se në krijimin e qiejve e të tokës, në ndërrimin e natës\r\ne të ditës, të anijes që lundron në det, që iu sjell dobi njerëzve, në atë\r\nshi që e lëshon Allahu prej së larti, e me të ngjall tokën pas vdekjes\r\nsë saj dhe përhap në te nga çdo lloj gjallese, në qarkullimin e erërave\r\ndhe reve të nënshtruara mes qiellit e tokës, (në të gjitha këto) për një\r\npopull që ka mend ka argumente.",
  "E nga njerëzit ka asish, që në vend të Allahut besojnë idhujt, që\r\ni duan (i madhërojnë) ata, si (e duan) Allahun, po dashuria e atyre\r\nqë besuan Allahun është shumë më e fortë. E sikur të dijnë ata që\r\nbënë mizori (duke i shoqëruar Allahut në adhurim), se kur do ta\r\nshohin dënimin (në botën tjetër), dhe (të binden) që e tërë fuqia i\r\ntakon vetëm Allahut, dhe se Allahu është Ndëshkues i rreptë, (atëherë\r\ndo ta kuptojnë dëmin e vërtetë të mosbesimit dhe të shoqërimit në\r\nadhurimin e Tij).",
  "Dhe (sikur të shihnin) kur do të largohen ata që u prinin prej\r\natyre që i ndiqnin (paria largohet prej atyre që u shkuan pas), e të\r\ngjithë e shohin dënimin dhe këputen lidhjet e tyre.",
  "E Ata, të cilët u patën shkuar pas do të thonë: “Ah, sikur të na\r\nlejohej një kthim (në Dunja) e të largohemi prej tyre (prijësve), siç u\r\nlarguan ata tashti prej nesh”! Kështu Allahu do t’ju paraqesë veprat që\r\njanë dëshpërim për ta, e ata nuk kanë të dalë prej zjarrit.",
  "O ju njerëz, hani nga ajo që është në tokë e që është e lejuar dhe\r\ne mirë, e mos shkoni hapave të djallit, se ai është armik i hapët i juaji.",
  "Ai ju urdhëron vetëm me të këqija e turpësi, dhe ju shtyn të thoni\r\npër Allahun atë që nuk e dini.",
  "E kur u thuhet atyre (idhujtarëve): “Pranoni atë që Allahu e\r\nshpalli”! Ata thonë: “Jo, ne ndjekim atë rrugë në të cilën i gjetëm\r\nprindërit tanë”! Edhe sikur prindërit e tyre të mos kenë kuptuar dhe\r\ntë mos jenë udhëzuar në rrugën e drejtë (ata do t’ipasonin)16?",
  "Shembulli i (i thirrësit të) atyre që nuk besuan është sikurse i atij\r\n(bariut), që u lëshon britmë atyre (bagëtive), që nuk dëgjojnë tjetër\r\nvetëm se britmë e zë (e nuk kuptojnë). Ata janë të shurdhër, memecë\r\ne të verbër, ata nuk kuptojnë.",
  "O ju që besuat, hani nga të mirat që ua kemi dhënë dhe falënderoni\r\nAllahun, nëse jeni që vetëm Atë e adhuroni.",
  "(Allahu) Ua ndaloi juve vetëm të ngordhurën, gjakun, mishin e derrit dhe atë që theret (ngrihet zëri me të) jo në emër të Allahut. E\r\nkush shtrëngohet (të hajë nga këto), duke mos pasur si qëllim shijen\r\ndhe duke mos e tepruar, për të nuk është mëkat. Vërtet Allahu falë,\r\nështë Mëshirues.",
  "Ata që fshehin nga libri atë që shpalli Allahu dhe për të fitojnë\r\nshumë të paktë, ata në barqet e tyre fusin vetëm zjarr. Atyre Allahu\r\nnuk do t’u flasë në Ditën e Gjykimit dhe as nuk i shfajëson ata, por\r\npër ta pason dënimi i rëndë e i padurueshëm.",
  "Ata janë që në vend të udhëzimit e morën humbjen dhe dënimin\r\nnë vend të shpëtimit. Sa të durueshëm qenkan ata ndaj zjarrit?",
  "Atë (dënim) për shkak se Allahu e zbriti librin (Tevratin), me\r\nsqarim të drejtë, e ata që bënë ndryshime në librin, janë në një përçarje\r\ntë largët nga e vërteta.",
  "Nuk është tërë e mira (e kufizuar) t’i ktheni fytyrat tuaja kah\r\nlindja ose perëndimi, por mirësi e vërtetë është ajo e atij që i beson\r\nAllahut, Ditës së Gjykimit, engjëjve, librit, pejgamberëve dhe pasurinë\r\nqë e do ua jep të afërmve, bonjakëve, të varfërve, udhëtarëve, lypësve\r\ndhe për lirimin e robërve, dhe ai që e fal namazin, e jep zeqatin, dhe\r\nata që kur premtojnë e zbatojnë, dhe të durueshmit në skamje, në sëmundje\r\ndhe në flakën e luftës. Të tillët janë ata të sinqertit dhe të tillët\r\njanë ata të devotshmit.",
  "O ju që besuat, iu është bërë obligim vrasja si masë ndëshkimi\r\npër vrasjen: i liri (vritet) për të lirin, robi për robin, femra për femrën.\r\nKurse atij që i falet diçka nga vëllai i vet, atëherë ajo le të përcillet (e\r\natij që fal) kuptueshëm dhe shpagimi (nga dorasi) atij le t’i bëhet me\r\ntë mirë. Kjo është një lehtësim dhe mëshirë prej Zotit tuaj. E kush\r\ntejkalon pas këtij (pajtimi), ai ka një dënim të idhët.",
  "O ju të zotët e mendjes, kjo masë e dënimit me vdekje është jetë\r\npër ju, ashtu që të ruheni (nga vrasja e njëri-tjetrit).",
  "Kur ndonjërit prej jush i është afruar vdekja, nëse lë pasuri pas\r\nvetes, testamenti (vasijeti) për prindërit dhe për të afërmit iu është\r\nbërë juve obligim, por ashtu siç është drejt. Për ata që janë të devotshëm\r\nkjo është detyrë që lypet kryer.",
  "Kush bën ndryshimin e tij pasi ta ketë dëgjuar (ditur) atë, mëkati\r\npër te u takon atyre që ndryshojnë. Allahu është Dëgjues i çdo gjëje,\r\ni Gjithëdijshëm.",
  "E kush frikësohet prej testamentuesit, se gabimisht po largohet\r\nnga drejtësia, ose qëllimisht do të bëjë mëkat, ai që bën pajtim\r\nndërmjet tyre, ai nuk ka mëkat. Vërtet Allahu fal shumë dhe shumë\r\nmëshiron.17",
  "O ju që besuat, agjërimi iu është bërë obligim, sikurse ishte\r\nobligim edhe i atyre që ishin para jush, kështu që të bëheni të devotshëm.",
  "(Jeni të obliguar për) Ditë të caktuara, e kush është i sëmurë prej\r\njush ose është në udhëtim (e nuk agjëroi), atëherë ai (le të agjërojë)\r\nmë vonë po aq ditë. E ata që i rëndon ai (nuk mund të agjërojnë) janë\r\ntë obliguar për kompensim, ushqim (ditor), i një të varfëri, ai që nga vullneti jep më tepër, ajo është aq më mirë për te. Mirëpo po qe se e\r\ndini agjërimi është më i mirë për Ju.",
  "(Ato ditë të numëruara janë) Muaji i Ramadanit, që në të (filloi\r\ntë) shpallet Kurani, që është udhërrëfyes për njerëz dhe sqarues i\r\nrrugës së drejtë dhe dallues (i të vërtetës nga gënjeshtra). E kush e\r\npërjeton prej jush këtë muaj le të agjërojë, ndërsa kush është i sëmurë\r\nose në udhëtim, le të agjërojë aq ditë nga ditët e mëvonshme. Allahu\r\nme këtë dëshiron lehtësim për ju, e nuk dëshiron vështirësim për ju.\r\n(Të agjëroni ditët e lëshuara më vonë) Që të plotësoni numrin, ta\r\nmadhëroni Allahun për atë, që iu udhëzoi dhe që të falënderoni.",
  "E kur robërit e Mi të pyesin ty për Mua, Unë jam afër, i përgjigjem\r\nlutjes kur lutësi më lutet, pra për të qenë ata drejt të udhëzuar, le të më\r\npërgjigjen ata Mua dhe le të më besojnë Mua.",
  "Natën e agjërimit iu është lejuar afrimi te gratë tuaja, ato janë\r\nprehje për ju dhe ju jeni prehje për ato. Allahu e di se ju e keni\r\nmashtruar vetveten, prandaj ua pranoi pendimin tuaj dhe ua fali\r\ngabimin. Tash e tutje bashkohuni me to dhe kërkoni atë që ua ka\r\ncaktuar Allahu dhe hani e pini derisa të dallohet qartë peri i bardhë\r\nnga peri i zi në agim, e pastaj agjërimin plotësojeni deri në mbrëmje.\r\nE kur jeni të izoluar (në i’tikafë) në xhami, mos t’u afroheni atyre\r\n(për marrëdhënie intime). Këto janë dispozitat e Allahut, pra mos i\r\nkundërshtoni. Ja kështu, në këtë mënyrë Allahu ua sqaron njerëzve\r\nargumentet e veta, që ata të ruhen.",
  "Dhe mos e hani pasurinë e njëri-tjetrit në mënyrë të palejuar, e\r\nas mos u paraqitni me të (me ryshfet) te gjykatësit për të grabitur në\r\nmënyrë të padrejtë një pjesë të pasurisë së njerëzve, kur ju e dini (se pa\r\ntë drejtëpo e hani atë).",
  "Të pyesin ty për hënën e re (dhe fazat e saj) Thuaj: “Ato janë\r\npërcaktime të kohës për njerëz dhe për haxh. Nuk është mirësi të hyni\r\nnga mbrapa në shtëpitë, por është mirësi kush ruhet (nga të këqijat).\r\nNë shtëpitë hyni nga dyert e tyre dhe kini frikë Allahun, që ashtu të\r\ngjeni shpëtim.",
  "Dhe luftoni në rrugën e Allahut kundër atyre që ju sulmojnë e\r\nmos e teproni, se Allahu nuk i do ata që e teprojnë (duke i shkelur parimet në luftë).18",
  "Dhe luftoni ata kudo që t’i zini, dëbojini prej vendit ata sikurse ju\r\npërzunë ata juve. Fitneja - trazira (mosbesimi, adhurimi i idhujve, largimi\r\ni muslimanëve nga vendi i tyre) është më e rëndë se vrasja. Mos\r\ni luftoni ata pranë xhamisë së shenjtë (Qabes) deri sa ata t’ju luftojnë\r\njuve aty, e nëse ju sulmojnë, atëherë sulmoni edhe ju ata. I këtillë është\r\nndëshkimi ndaj pabesimtarëve.",
  "E nëse heqin dorë (nga provokimi), Allahu është Ai që fal dhe\r\nqë mëshiron.",
  "Luftoni ata (idhujtarët) derisa të zhduket propagandimi i\r\nidhujtarëve dhe derisa të zbatohet feja vetëm për Allahun. E në qoftë\r\nse ndalen (nga propaganda dhe lufta), atëherë lëreni armiqësinë,\r\npërveç atyre që janë zullumqarë.",
  "Nëse i luftoni ju ata në muajin e shenjtë (këtë vit nuk është\r\nmëkat për ju), sepse edhe ata ju kanë luftuar juve në muajin e shenjtë\r\n(në vitin e kaluar dhe ata janë filluesit), e morrespektimi i muajve të shenjtë i bën që të mirren masa kundër tyre në të njëjtën mënyrë. Pra\r\nkush ju sulmon juve, kthejani sulmin atij edhe ju po në atë masë, dhe\r\nkini frikë nga Allahu, e ta dini se Allahu është me ata që ruhen (nuk i\r\ntejkalojnë kufijtë në ndëshkim)",
  "Dhe jepni për në rrugë të Allahut e mos e hidhni veten në rrezik\r\ndhe bëni mirë, se me të vërtetë Allahu i do bamirësit.",
  "E kryeni haxhin dhe umren për hir të Allahut, po në qoftë se\r\npengoheni, atëherë (therni për kurban) çka t’ju vijë më lehtë prej\r\nkurbanëve, e mos i rruani kokat tuaja derisa të arrijë kurbani vendin\r\ne caktuar. Po kush është prej jush i sëmurë ose ka mundim koke (e\r\nrruhet para kohe) kompensimi është: agjërim, sadaka ose kurban. E\r\nkur jeni të sigurt, ai që bënë umren para haxhit (duhet therë) një kurban\r\nqë i vjen më lehtë, mirëpo nëse nuk ka, le të agjërojë tri ditë gjatë\r\nhaxhit e shtatë ditë kur të ktheheni, këto j anë dhjetë ditë të plota. Ky\r\nështë rregull për ata që nuk e kanë familjen pfanë xhamisë së shenjtë.\r\nPra kini dro Allahun dhe dijeni se Allahu është Ndëshkues i rreptë.19",
  "Haxhi është në muajt e caktuar e kush bën (ia fillon të zbatojë)\r\nhaxhin në këta muaj, nuk duhet t’i afrohet gruas, nuk bën të marrë\r\nnëpër këmbë dispozitat e sheriatit, as nuk duhet të shkaktojë grindje.\r\nÇka punoni nga e mira, Allahu di për to. Dhe përgatituni me furnizim\r\n(për rrugë), e furnizimi më i mirë është devotshmëria, e ju të zotët e\r\nmendjes kini dronë Time.",
  "Nuk është mëkat për ju të kërkoni begati nga Zoti juaj (të bëni\r\nndonjë tregti gjatë haxhit). E kur të tërhiqeni prej Arafatit, përmendeni\r\nAllahun në vend të shenjtë (Muzdelife), përmendeni Atë ashtu\r\nsi ju ka udhëzuar Ai, sepse më parë ishit të humbur.",
  "Pastaj zbritni andej nga zbresin njerëzit, kërkojini Allahut falje,\r\nse Allahu fal e është Mëshirues.",
  "E kur t’i kryeni detyrat e juaja, përmendeni Allahun sikurse\r\npërkujtoni prindërit tuaj, bile përmendeni edhe më fort. Ka disa prej\r\nnjerëzve që thonë: “Zoti ynë, na jep Ti neve në këtë botë”! Për ta nuk\r\nka asgjë në botën tjetër.",
  "E ka prej tyre asish, që thotë: \u0022Zoti ynë na jep të mira në këtë\r\njetë, të mira edhe në botën tjetër dhe na ruaj prej dënimit me zjarr\u0022!",
  "Të tillët e kanë shpërblimin nga ajo që fituan. Allahu është i\r\nShpejtë në llogari.",
  "Allahun përmendeni në ditët e caktuara (në ditët e bajramit).\r\nKush ngutet (të largohet prej Mines) për dy ditë, nuk bën mëkat, po\r\nedhe ai që e shtyn (edhe për një ditë) nuk bën mëkat, këto rregulla\r\njanë për atë që don të jetë i përpiktë. Pra, kini kujdes Allahun dhe\r\ndijeni se ju tek Ai tuboheni.",
  "Ka ndonjë nga njerëzit, që fjala e tij të mahnit, por vetëm në këtë\r\nbotë (meqë në botën tjetër gjykon Ai që i di të fshehtat), dhe për atë\r\nqë ka në zemrën e tij, e paraqet Allahun dëshmues, e në realitet ai\r\nështë kundërshtari më i rreptë.",
  "E posa të kthehet ai në tokë kërkon të bëjë shkatërrim në të,\r\ntë asgjësojë të korrat (të mbjellat) dhe gjallesat. E Allahu nuk e do\r\nçrregullimin (fesadin).",
  "Dhe kur i thuhet atij: “Ki frikë Allahun!”, atë e kap euforia për\r\npunë mëkati. Shtrat i shëmtuar është ai që i takon atij (xhehenemi).",
  "Ka nga njerëzit, i cili për hir të Allahut e flijon veten duke synuar\r\nkënaqësinë e Tij, e edhe Allahu është shumë i mëshirshëm për robërit\r\ne vet.",
  "O ju që besuat, hyni në fe në tërësi (përqafojeni Fenë Islame në\r\ntërësi), e mos ndiqni rrugën e djallit, sepse ai është armik juaji i hapët.",
  "E nëse devijoni pasi iu kanë ardhur argumentet e qarta, ta dini\r\npra se Allahu është i Plotfuqishëm, i Vetëdijshëm.",
  "Ata nuk janë duke pritur tjetër, por vetëm t’ju vijë Allahu (në\r\nDitën e Gjykimit) mbi hije të reve, (t’ju vijnë) dhe engjëjt dhe çështja\r\ntë jetë e kryer (kush për xhenet e kush për xhehenem). Vetëm tek\r\nAllahu është fundi i të gjitha çështjeve.",
  "Pyeti Bijtë e Israilit, se sa argumente të qarta iu kemi dhënë atyre\r\n(dhe nuk besuan). E kush e ndërron të mirën e Allahut pasi t’i ketë\r\nardhur ajo, s’ka dyshim se ndëshkimi i Allahut është i ashpër.",
  "Atyre që nuk besuan iu është bërë e hijshme jeta e kësaj bote dhe\r\nbëjnë tallje me ata që besuan. Po ata që u ruajtën (besimtarët) do të\r\njenë më lart mbi ata (jobesimtarët) në Ditën e Kijametit. Allahu i jep\r\n(shpërblim) pa masë atij që e do.20",
  "Njerëzit ishin në një fe të vetme (në fenë e natyrshme islame)\r\ne (kur u përçanë) Allahu dërgoi (tek ata) pejgamberë, përgëzues\r\ndhe tërheqjevërejtës, dhe atyre (pejgamberëve) iu zbriti librin me të\r\nvërtetën, që të jetë gjykues ndërmjet njerëzve për atë që u kundërshtuan\r\nndërmjet veti.\r\nDhe të vetmit ata, që iu ishte dhënë ai (libri), edhe pasi që (në të)\r\niu kishin ardhur argumentet (e prera), u kundërshtuan rreth tij, të\r\nshtyrë nga urrejtja ndaj njëri-tjetrit. Mirëpo Allahu me vullnetin (dhe\r\nmëshirën e tij) ata që besuan (umetin e Muhamedit) i udhëzoi në të\r\nvërtetën e asaj për çka ishin kundërshtuar (Ithtarët e Librit më parë).\r\nAllahu udhëzon në rrugë të drejtë atë që dëshiron.",
  "Po ju menduat, se do të hyni në xhenet pa u provuar; edhe ju me\r\nshembullin e atyre që ishin para jush, të cilët i patën goditur skamjet\r\ne vuajtjet dhe qenë tronditur, saqë i dërguari thoshte, e me te edhe\r\nata që kishin besuar: “Kur do të jetë ndihma e Allahut”?! Ja (iu erdhi\r\nndihma), vërtet ndihma e Allahut është afër”!",
  "Të pyesin se ç’do të japin. Thuaj: “Atë që jepni prej pasurisë jepni\r\npër prindërit, jepni për të afërmit, për bonjakët, për të varfërit, për\r\nudhëtarët. E çdo të mirë që punoni, s’ka dyshim se Allahu e di.",
  "Juve iu është bërë detyrim lufta, ndonëse ju e urreni atë. Por\r\nmund që ju ta urreni një send, e ai është shumë i dobishëm për ju, dhe\r\nmundet që ju ta doni një send, e ai është i dëmshëm për ju. Allahu e\r\ndi (fundin e çdo sendi) e ju nuk dini.",
  "Të pyesin për luftën në muajin e shenjtë, thuaj: “Lufta në të është\r\ne madhe (mëkat i madh), por pengimi nga rruga e Allahut, mosbesimi\r\nndaj Tij, pengimi nga xhamia e shenjtë (Qabja) dhe dëbimi i banorëve\r\ntë saj nga ajo, janë mëkate edhe më të mëdha tek Allahu. E fitneja\r\n(mosbesimi, dhe nxitja kundër muslimanëve) është edhe më e madhe\r\nse sa vrasja. Ata do t’ju luftojnë juve vazhdimisht për t’ju zmbrapsur,\r\nnëse munden nga feja juaj. E kush zmbrapset prej jush nga feja e tij\r\ndhe vdes si jobesimtar, ata i kanë zhdukur veprat e veta në këtë jetë dhe në jetën tjetër. Të tillët janë banorë të zjarrit dhe në të do të qëndrojnë\r\npërjetshëm.",
  "Ata që besuan, ata që u shpërngulën dhe luftuan në rrugën e\r\nAllahut, ata meritojnë të shpresojnë në mëshirën e Tij. Allahu fal\r\nshumë dhe është Mëshirues.",
  "Të pyesin ty për verën dhe bixhozin. Thuaj: “Që të dyja janë\r\nmëkat i madh, e ka edhe dobi\r\nnë to (të pakta) për njerëz, por dëmi i tyre është më i madh se dobia\r\ne tyre. Të pyesin ty edhe se çdo të japin. Thuaj: “Tepricën”! Kështu ua\r\nsqaron Allahu juve argumentet ashtu që të mendoni për këtë botë dhe për botën tjetër. Dhe të pyesin ty për bonjakët.\r\nThuaj: “Po t’i ndihmoni në punët e tyre është më mirë, e nëse i përzieni\r\n(pasurinë e tyre me tuajën), ata janë vëllezërit tuaj. Allahu di të\r\ndallojë qëllimkeqin nga qëllimmiri. E sikur të dëshironte Allahu do\r\nt’ju kishte rënduar. Allahu është i Plotfuqishmi, më i Urti.",
  "për këtë botë dhe për botën tjetër. Dhe të pyesin ty për bonjakët.\r\nThuaj: “Po t’i ndihmoni në punët e tyre është më mirë, e nëse i përzieni\r\n(pasurinë e tyre me tuajën), ata janë vëllezërit tuaj. Allahu di të\r\ndallojë qëllimkeqin nga qëllimmiri. E sikur të dëshironte Allahu do\r\nt’ju kishte rënduar. Allahu është i Plotfuqishmi, më i Urti.",
  "Mos u martoni me idhujtare deri sa ato të besojnë (Zotin). Një\r\nrobëreshë besimtare është më e vlefshme se një idhujtare, edhe nëse ajo\r\n(idhujtarja) ju mahnit. As gratë besimtare mos i martoni me idhujtarë\r\nderi sa ata të besojnë (Zotin). Një rob besimtar është më i vlefshëm se\r\nidhujtari, edhe nëse ai ju mahnit. Ata ju ftojnë për në zjarr, e Allahu\r\nme mëshirën e vet ju fton për në xhenet dhe në falje (të mëkateve),\r\ndhe iu sqaron njerëzve argumentet e veta, ashtu që ata të përkujtojnë.21",
  "Të pyesin ty për të menstruacionin (hajdin). Thuaj: “Ajo është\r\ngjendje e neveritur, prandaj largohuni prej grave gjatë menstruacionit\r\ndhe mos iu afroni atyre (për marrëdhënie) derisa të pastrohen. E kur\r\ntë pastrohen, atëherë afrohuni atyre ashtu siç ju ka lejuar Allahu.\r\nAllahu i do ata që pendohen dhe ata që ruhen prej punëve të ndyta e\r\ntë neveritshme.",
  "Gratë tuaja janë vendmbjellje e juaj, afrohuni vendmbjelljes suaj\r\nsi të dëshironi, dhe përgatitni për veten tuaj (punë të mira që ju afrojnë\r\ntek Allahu). Kini frikë Allahun, dhe ta dini se ju do ta takoni Atë, e\r\nbesimtarëve jepu myzhde.",
  "E mos e bëni Allahun peng të betimeve tuaja (kur betoheni në\r\nTë), kur doni të bëni vepra të mira, të silleni mirë dhe të bëni pajtim\r\nndërmjet njerëzve. Allahu është Dëgjues i çdo gjëje, është i Gjithëdijshëm.",
  "Allahu nuk ju merr në përgjegjësi për betimet tuaja të paqëllimta,\r\npor ju merr për ato që i bëni qëllimisht me gjithë zemër. Allahu është\r\ni Butë dhe fal shumë.",
  "Ata që betohen se do të largohen prej grave të tyre (të mos bëjnë\r\nkontakt me to), afati i pritjes është katër muaj. Në qoftë se kthehen ata\r\n(heqin dorë nga betimi), s’ka dyshim, Allahu bën falje dhe mëshiron.",
  "E në qoftë se ata kanë vendosur për shkurorëzim, Allahu dëgjon\r\n(fjalët e tyre), i di (qëllimet e tyre).",
  "E ato gra që janë shkurorëzuar janë të obliguara të presin tre\r\nmenstruacione. Nëse ato i besojnë Allahut dhe Ditës së Fundit, atyre\r\nnuk iu lejohet ta fshehin atë që Allahu e krijoi në mitrat e tyre. E\r\nburrat e tyre kanë më shumë të drejta që gjatë asaj kohe, nëse duan\r\npajtim, t’i rikthejnë ato. Edhe atyre (grave) u takon e drejta sikurse edhe përgjegjësia në bashkëshortësi, e burrave u takon një përparësi\r\nndaj tyre. Allahu është i Gjithëfuqishëm, i Urtë.",
  "Lëshimi (pas të cilit mund të bëhet rikthimi) është dy herë, e\r\n(pastaj) ose jetë e njerëzishme (bashkëshortore), ose shkurorëzim me\r\nmirëkuptim. E juve (burrave) nuk iu lejohet t’u merrni asnjë send nga\r\najo që iu keni dhuruar (si mehër), vetëm nëse që të dy frikësoheni, se\r\nnuk do të mund t’i ruani dispozitat e Allahut (në bashkëshortësi).\r\nE nëse keni frikë, se ata të dy nuk do të mund t’i ruajnë dispozitat e\r\nAllahut, atëherë në atë, me çka ajo bën kompensim, për ata të dy nuk\r\nka mëkate. Këto janë dispozita të Allahut, pra mos i kundërshtoni,\r\nsepse kush i tejkalon dispozitat e Allahut, pikërisht të tillët janë\r\nzullumqarët.",
  "E në qoftë se ai (burri) e lëshon atë (për herë të tretë), pas atij\r\n(lëshimi) nuk lejohet më derisa të martohet ajo për një burrë tjetër.\r\nE nëse ai (burri i dytë) e lëshon atë, atëherë për ata të dy, po qe se\r\nmendojnë se do t’i zbatojnë dispozitat e Allahut, nuk ka pengesë të\r\nrikthehen (në bashkëshortësi). Këto janë dispozita të Allahut, që ia\r\nsqaron një populli që kupton.",
  "E kur t’i keni lëshuar gratë dhe ato i afrohen afatit të tyre, atëherë\r\nose mbani si duhet ose i lini si duhet (të kryejnë afatin), e mos i mbani\r\nsa për t’i dëmtuar, e të bëheni të padrejtë. E kush bën atë, ai e ka dëmtuar\r\nveten. Dispozitat e Allahut mos i merrni për shaka. Përkujtoni të\r\nmirat e Allahut ndaj jush, edhe atë që ua shpalli Kuranin dhe dispozitat\r\ne sheriatit me të cilat ju udhëzon, dhe keni frikë Allahun, e dijeni\r\nse Allahu është i Gjithëdijshëm për çdo send.",
  "Dhe kur i lëshoni gratë, e ato e përmbushin afatin e tyre (të\r\npritjes), nëse pëlqejnë mes vete ashtu si kërkojnë rregullat, mos i pengoni\r\nqë të martohen për burrat e tyre. Me këtë këshillohet ai që prej\r\njush e beson Allahun dhe botën tjetër, kjo është më e dobishme për ju,\r\nmë e pastër, se Allahu e di, e ju nuk e dini.22",
  "Nënat, ato që duan ta plotësojnë gjidhënien, janë të obliguara t’u\r\njapin gji fëmijëve të vet dy vjet të plota. I ati i fëmijës është i obliguar\r\npër furnnizimin dhe veshmbathjen e tyre (gruas) ashtu si është rregull.\r\nAskush nuk ngarkohet më tepër, vetëm aq sa ka mundësi. Asnjë nënë\r\nnuk bën të dëmtohet me fëmijën e saj, e as babai me fëmijën e tij. Po\r\nashtu është i obliguar edhe trashëgimtari (i fëmijës). E nëse pas një\r\nkonsultimi dhe pëlqimi (prindërit) shfaqin dëshirën për ndërprerjen\r\n(më herët) e gjirit, nuk është ndonjë mëkat për ta. Nëse ju (baballarët)\r\npër fëmijën tuaj dëshironi gjidhënëse tjetër, me kusht që pagesën t’ia\r\nbëni në mënyrë të duhur, nuk është ndonjë mëkat. Kini frikë nga\r\nAllahu dhe dijeni se Allahu sheh çka punoni.",
  "E ata që vdesin dhe lënë gra pas vete, ato (gratë) presin katër muaj\r\ne dhjetë ditë. E kur ta kryejnë ato afatin e tyre, nuk është mëkat për ju (familja kujdestare) për atë që bëjnë ato në mënyrë të njerëzishme me\r\nveten e tyre. Allahu hollësisht e di çka veproni.",
  "Paraqitja juaj për martesë ndaj grave (që kanë kryer afatin e tyre),\r\nnë mënyrë të tërthortë, ose mbajtja fshehtë në veten tuaj, nuk është\r\nmëkat për ju. Allahu e di, se ju do t’ua përmendni atyre (dëshirën për\r\nmartesë), por kurrsesi mos u premtoni atyre fshehtazi (diçka tjetër),\r\npërpos t’u thoni fjalë të lejuara. Dhe mos vendosni lidhjen e kurorës\r\nderisa të përfundojë afati i caktuar. Ta dini se Allahu e di çka fshihni\r\nnë vete, pra kini frikë prej Atij, dhe dijeni se Allahu është Shumëfalës,\r\nshumë i Butë.",
  "Nuk është mëkat për ju, nëse i lëshoni gratë pa pasur kontakt\r\n(martesë) me to dhe para se t\u0027u caktoni atyre obligimin (material\r\ntë martesës - mehrin), po pajisni ato (me diçka prej pasurisë suaj\r\nsi dhuratë për to), pasaniku sipas mundësisë së tij dhe i varfri sipas\r\nmundësisë së tij. Një pajisje e zakonshme është obligim për bamirësit.",
  "E nëse i lëshoni ato para se të kontaktoni, por u keni pas caktuar\r\natyre obligimin (material të martesës - mehrin), atëherë duhet t’u jepni\r\ngjysmën e asaj që keni caktuar, përveç nëse ato ju falin, ose ju fal\r\nai në duart e të cilit është lidhja e kurorës. E të falni (burra ose gra)\r\nështë më afër devotshmërisë, e mos e harroni bamirësinë ndërmjet\r\njush. Vërtet, Allahu sheh atë që veproni.",
  "Vazhdoni rregullisht namazet (faljet), edhe atë namazin e mesëm,\r\ndhe ndaj Allahut të jeni të përkushtueshëm (në namaze).",
  "E nëse keni frikë (nga armiku), atëherë faluni duke ecur ose duke\r\nkalëruar, por kur të jeni të siguruar, përkujtojeni (me namaz) Allahun\r\nashtu si ju mësoi Ai për atë që ju nuk dinit.",
  "Ata që vdesin nga mesi i juaj dhe lënë pas vete gra, le të testamentojnë\r\n(lënë porosi) për gratë e tyre, furnizimin për një vjet, duke\r\nmos i nxjerrë prej shtëpisë. E nëse (me dëshirën e vet) dalin, nuk është\r\nmëkat për ju për atë punë të lejueshme që bëjnë ato me veten. Allahu\r\nështë më i Fuqishmi, më i Dituri.",
  "Për të devotshmit është detyrim, që edhe për gratë e lëshuara të\r\nbëjnë një furnizim të zakonshëm.",
  "Kështu, që t’i kuptoni, Allahu ua shpjegon argumentet e veta.23",
  "A nuk di për ata, të cilët nga frika prej vdekjes u larguan prej atdheut\r\ntë vet, e të cilët ishin me mijëra, e Allahu atyre iu tha: “Vdisni”!\r\n(ata vdiqën). Pastaj i ngjalli. Allahu është shumë Bamirës për njerëzit,\r\npor shumica e njerëzve nuk janë mirënjohës.",
  "Luftoni për hir të Allahut, e të dini se Allahu është Dëgjues i çdo\r\ngjëje dhe është i Gjithëdijshëm.",
  "Kush është ai që i huazon Allahut një hua të mirë, e Ai t’ia shtojë\r\natij shumëfish atë? Allahu shtrëngon (varfëron) dhe çliron (begaton)\r\ndhe kthimi juaj është vetëm tek Ai.",
  "A nuk ke marrë vesh për parinë e Bijve të Israilit pas Musait?\r\nKur i patën thënë një të dërguari të tyre (Shemunit): “Cakto për ne\r\nnjë mbret e të luftojmë në rrugën e Allahut”! Ai (pejgamberi) tha: “A\r\nmund të ndodhë, që nëse lufta iu bëhet obligim ju të mos luftoni”!\r\nAta thanë: “E ç’kemi ne që të mos luftojmë në rrugën e Allahut, kur\r\ndihet se ne jemi dëbuar nga atdheu dhe bijtë tanë”? E kur u obliguan\r\nme luftë, përveç një pakice prej tyre, ata u zmbrapsën. Allahu është i\r\nNjohur për punët e zullumqarëve.",
  "Pejgamberi i tyre u tha: “Allahu caktoi mbret tuajin Talutin”.\r\nAta thanë: “Si mund të jetë ai sundues yni, kur ne kemi më shumë\r\nmerita se ai për sundim, madje ai edhe nuk është i pasur”? Ai tha:\r\n“Allahu e zgjodhi atë sundues tuajin dhe e pajisi me dituri të gjerë e\r\nme fuqi trupore”! Allahu ia jep sundimin e vet atij që do, Allahu është\r\nDhurues i madh, i Dijshëm.",
  "Pejgamberi i tyre iu tha: “Shenjë e sundimit të tij është që t’ju\r\nsjellë arkën, që e bartin engjëjt dhe që në të gjeni qetësim (shpirtëror)\r\nnga Zoti juaj, e edhe diçka që ka mbetur nga thesari i familjes së Musait dhe Harunit. S’ka dyshim se ky, po qe se jeni besimtarë është një\r\nfakt për ju”.",
  "E kur doli (prej qytetit) Taluti me ushtrinë tha: “Allahu do t’ju\r\nsprovojë me një lumë, e ai që pi prej atij, ai nuk është me mua, e kush\r\nnuk e shijon atë, ai është me mua, përveç atij që me dorën e vet e pi një\r\ngrusht”! Mirëpo, me përjashtim të një pakice prej tyre, të tjerët pinë\r\nnga ai. E kur e kaloi ai (Taluti) atë së bashku me te edhe ata që ishin\r\nbesimtarë thanë: “Ne sot nuk kemi fuqi kundër Xhalutit dhe ushtrisë\r\nsë tij”! Por ata, që ishin të bindur se do ta takonin Allahun thanë: “Sa\r\ne sa grupe të vogla me dëshirën e Allahut kanë triumfuar ndaj grupeve\r\ntë mëdha”! Allahu është me durimtarët.",
  "E kur i dualën përballë Xhalutit dhe ushtrisë së tij thanë: “Zoti\r\nynë! Na dhuro durim! Na i përforco këmbët tona dhe na ndihmo\r\nkundër jobesimtarëve!",
  "Me ndihmën e Allahut i thyen ata, e Davudi e mbyti Xhalutin\r\ndhe Allahu i dha atij (Davudit) sundimin, pejgamberllëkun dhe e\r\nmësoi atë për çdo gjë që dëshiroi. Dhe sikur Allahu të mos i mbronte\r\nnjerëzit me disa prej disa të tjerëve, do të shkatërrohej toka, po Allahu\r\nështë Bamirës i madh ndaj njerëzimit.",
  "Këto janë argumente të Allahut, po t’i lexojmë ty me saktësi, e\r\ns’ka dyshim se ti (Muhamed) je prej të dërguarve.24",
  "Këta (për të cilët të rrëfyem) janë të dërguarit, disa prej tyre i\r\ndalluam nga të tjerët, prej tyre pati që Allahu iu foli, disa i ngriti në\r\nshkallë më të lartë, e Isait, birit të Merjemes i dhamë argumente dhe e\r\npërforcuam me shpirtin e shenjtë (Xhibrilin). E sikur të donte Allahu,\r\nnuk do të vriteshin ndërmjet vete ata (populli) që ishin pas tyre, meqë\r\natyre iu patën zbritur argumentet, por ata megjithatë u përçanë. E pati\r\nprej tyre që besuan dhe pati të tillë që nuk besuan, e sikur të dëshironte\r\nAllahu ata nuk do të vriteshin, por Allahu punon çka dëshiron.",
  "O ju që keni besuar, para se të vijë një ditë kur nuk do të ketë,\r\nas shitblerje, as miqësi, e as ndërmjetësim, jepni nga ajo me çka Ne iu\r\nfurnizuam juve. Jobesimtarët janë mizorë.",
  "Allahu është një, nuk ka të adhuruar tjetër me të drejtë përveç\r\nAtij. Ai është i Përjetshmi (i cili nuk vdes kurrë) dhe është Mbajtësi\r\n(Mbikqyrësi) i çdo gjëje që ekziston. Atë nuk e kap, as kotje dhe as\r\ngjumë. Gjithçka ka në qiej dhe në tokë është vetëm e Tij. Kush mund\r\ntë ndërmjetësojë tek Ai pos me lejen e Tij? (Allahu) E di të tashmen,\r\nqë është pranë tyre dhe të ardhmen. Nga ajo që Ai di, të tjerët dinë\r\nvetëm aq sa Ai ka dëshiruar. Kursija e Tij përfshin qiejt dhe tokën,\r\ndhe kujdesi i Tij ndaj të dyjave nuk i vjen rëndë. Ai është më i Larti,\r\nmë i Madhi.",
  "Në fe nuk ka dhunë (imponim). Është sqaruar e vërteta nga e\r\nkota. E kush nuk i beson të pavërtetat e i beson Allahut, ai është kapur\r\npër lidhjen më të fortë, e cila nuk ka këputje. Allahu është Dëgjues i\r\nçdo gjëje, i Gjithëdijshëm.",
  "Allahu është Ndihmëtari (dhe Mbrojtësi) i atyre që besuan, i\r\nnxjerr ata prej errësirave në dritë. E kujdestarë të atyre që nuk besuan\r\njanë djajtë, që i nxjerrin ata prej drite e i hudhin në errësira. Ata janë\r\nbanorë të zjarrit, ku do të qëndrojnë përgjithmonë.",
  "A nuk ke arritur të dish për atë që ngase Allahu i kishte dhënë\r\npushtet, ai (Nemrudi) polemizoi me Ibrahimin rreth Zotit të tij. Kur\r\nIbrahimi tha: “Zoti im është Ai që jep jetë dhe vdekje”! Ai tha: “Edhe unë jap jetë dhe vdekje”! Ibrahimi tha: “Zoti im e sjell\r\ndiellin nga lindja, sille pra ti atë nga perëndimi”? Atëherë ai që nuk\r\nbesoi mbeti i hutuar. Allahu nuk e shpie në rrugë të drejtë popullin\r\nmizor.",
  "Ose (a nuk je i njohur) me shembullin e atij, që kaloi pranë një\r\nfshati që ishte rrënuar e bërë rrafsh me tokë, e tha: “Si e ngjall Allahu\r\nkëtë pas shkatërrimit të tij”? E Allahu e bëri të vdekur atë (pyetësin\r\n- Uzejrin) njëqind vjet, pastaj e ringjalli dhe i tha: “Sa qëndrove”?\r\nAi tha: “Një ditë, ose një pjesë të ditës”! Ai (Allahu) Tha: “Jo, por\r\nke qëndruar (i vdekur) njëqind vjet, shikoje ushqimin dhe pijen\r\ntënde, si nuk është prishur, e shikoje edhe gomarin tënd (si i janë\r\nshkapërderdhur eshtrat). E për të bërë ty argument për njerëzit (bëmë\r\nkëtë sprovë), shiko se si i kombinojmë eshtrat e pastaj i veshim me\r\nmish. E kur iu bë e qartë atij tha: “U binda se me të vërtetë Allahu\r\nështë i Plotfuqishëm për çdo send”!",
  "Përkujto kur Ibrahimi tha: “Zoti im, më mundëso të shoh, se si\r\ni ngjall të vdekurit”? Ai (Zoti) tha: “A nuk je që ke besuar”? Ai (Ibrahimi)\r\ntha: “Po besoj, gjithësesi, por desha që zemra ime të gjejë prehje\r\n(e të më shtohet bindja duke e shikuar këtë me sy )”. Ai (Zoti) tha:\r\n“Merri katër shpendë pranë vetes (theri e copëtoji), e pastaj në çdo\r\nkodër vendose nga një pjesë të tyre, mandej thirri ato, do të vijnë ty\r\nshpejt, e dije se Allahu është i Gjithëfuqishmi, i Urti”.",
  "Shembulli i pasurisë së atyre, që e japin në rrugën e Allahut është\r\nsi i një kokrre që mbijnë shtatë kallinj, në secilin kalli njëqind kokrra.\r\nAllahu ia shumëfishon (shpërblimin) atij që dëshiron, Allahu është\r\nBujar i madh, i Gjithëdijshëm (për qëllimet e atyre që japin).",
  "Ata që për hir të Allahut e japin pasurinë e tyre, e pastaj atë që\r\ne dhanë nuk e përcjellin me të përmendur e me mburrje, ata e kanë\r\nshpërblimin e vet te Zoti i tyre, për ata nuk ka frikë, ata as që do të\r\nbrengosen.",
  "Një fjalë e mirë dhe falje (gabimi që i bëhet lypësit) është më e\r\ndobishme se një lëmoshë që përcillet me të keqe. Allahu është i Pasur\r\n(nuk ka nevojë për askënd), është i Butë.",
  "O ju që besuat, mos i prishni lëmoshat tuaja me të krenuar e me\r\nofendim, siç bën ai që e jep pasurinë e vet sa për sy e faqe të njerëzve,\r\ne nuk e beson Allahun dhe as botën tjetër. Shembulli i tij është si një\r\ngur i madh e i lëmuar, që mbi të ka pak dhe, e kur e godet atë një shi\r\ni madh e lë të zhveshur (lakuriq). Ata (formalistët) nuk arrijnë asgjë\r\nnga ajo që punuan. Allahu nuk e udhëzon popullin jobesimtar.",
  "E shembulli i atyre që pasurinë e vet e japin nga bindja e tyre,\r\ne duke kërkuar kënaqësinë e Allahut, i përngjan një kopshti në një\r\nrrafshnaltë, që i bie shi i madh, e ai jep fruta të dyfishtë. Po edhe nëse\r\nnuk i bie shi i madh, i bie një rigë (që i mjafton). Allahu sheh atë që\r\nveproni.",
  "A dëshiron ndonjëri prej jush, që ka një kopsht me hurma e rrush, në të cilin rrjedhin lumenj, që në të ka nga të gjitha frutet, e atë\r\n(pronarin e kopshtit) ta ketë kapur pleqëria dhe ai të ketë pasardhës\r\ntë mitur, e atë (kopshtin) ta godasë ndonjë stuhi me zjarr e ta djegë.\r\nKështu Allahu ua sqaron argumentet për të menduar ju.",
  "O ju që besuat, jepni nga më e mira e asaj që e fituat dhe nga ajo\r\nqë iu dhamë prej tokës, e mos nxitoni ta jepni atë më të pavlefshmen\r\nnga ajo, e që ju nuk do ta pranonit për vete vetëm symbyllas. E, dijeni\r\nse Allahu është i Pasur (s ‘ka nevojë për ju), është i Lavdëruar.",
  "Djalli ju frikëson me varfëri dhe ju urdhëron për të këqija, e\r\nAllahu ju garanton falje (mëkatesh) e begati; Allahu është Dhurues i\r\nmadh, është i Gjithëdijshëm.",
  "Ai ia dhuron urtësinë atij që do, e kujt i është dhënë urtësia, atij\r\npra i është dhuruar mirësi e madhe, përveç të mençurve këtë nuk e\r\nkupton kush.",
  "Allahu di (dhe do t’ju shpërblejë) për atë që keni dhënë nga\r\npasuria, ose keni zbatuar ndonjë zotim (nedhër), e për ata mizorët (që\r\njapin pasurinë e tyre për sy e faqe dhe nuk besojnë Allahun) nuk do të\r\nketë ndihmëtarë (në Ditën e Gjykimit).",
  "Nëse lëmoshat i jepni haptazi ajo është mirë, por nëse ato ua\r\njepni të varfërve fshehurazi, ajo është edhe më e mirë për ju, dhe Ai ua\r\nshlyen (me punë të mira) të këqijat. Allahu është i Njohur hollësisht\r\npër veprat tuaja.",
  "Nuk është obligim yti (Muhamed) udhëzimi i tyre (në rrugë të\r\ndrejtë), Allahu e shpie në rrugë të drejtë atë që do. Çkado që të jepni\r\nnga pasuria, e keni për veten tuaj, po mos jepni për tjetërkënd, por\r\nvetëm për hir të Allahut, e çkado që t’u jepni të tjerëve nga pasuria,\r\najo do t’u kompensohet në mënyrë të plotë duke mos u dëmtuar ju”.",
  "(Jepni) për të varfërit që janë të angazhuar (në luftë) në rrugën\r\ne Allahut dhe nuk kanë mundësi të gjallojnë me tokë, duke qenë se\r\nata nuk lypin, prandaj ai që nuk e di gjendjen e tyre mendon se ata\r\njanë të pasur. Ata i njeh nga vetë pamja e tyre (të rraskapitur), por as\r\nnuk kërkojnë, e as nuk i mërzitin njerëzit. Pra çkado që të jepni nga\r\npasuria, s’ka dyshim se atë Allahu e di shumë mirë (dhe për të do t’ju\r\nshpërblejë).",
  "Ata, të cilët pasurinë e vet e shpërndajnë (në rrugë të Zotit)\r\nnatën e ditën, fshehurazi ose haptazi, ata shpërblimin e vet e kanë te Zoti i tyre dhe për ta nuk ka, as frikë, as pikëllim.",
  "Ata që e hanë kamatën, ata nuk ngrihen (Ditën e Gjykimit nga\r\nvarret e tyre) ndryshe vetëm se si ngrihet ai i çmenduri nga të prekurit\r\ne djallit. (Bëjnë) kështu ngase thanë: “Edhe shitblerja nuk është tjetër,\r\npor njësoj sikurse edhe kamata”! E Allahu e ka lejuar shitblerjen, por e\r\nka ndaluar kamatën. Atij që i ka arritur këshillë (udhëzim) prej Zotit\r\ntë tij dhe është ndalur (prej kamatës), atij i ka takuar e kaluara dhe\r\nçështja e saj mbetet tek Allahu, e kush e përsërit (pas ndalimit), ata\r\njanë banues të zjarrit, ku do të mbesin përgjithmonë.",
  "Allahu e zhduk kamatën dhe e shton lëmoshën, Allahu nuk e do\r\nasnjë besëprerë dhe mëkatar.",
  "S’ka dyshim se ata që besuan dhe bënë vepra të mira, e falën\r\nnamazin dhe e dhanë zekatin, ata i pret shpërblim i madh te Zoti i\r\ntyre, ata nuk do të kenë kurrfarë frike as brengosje.",
  "O ju që besuat, kini frikë Allahun dhe nëse jeni besimtarë të sinqertë, hiqni dorë prej asaj që ka mbetur nga kamata.",
  "E në qoftë se nuk e bëni këtë (nuk hiqni dorë nga kamata),\r\natëherë binduni se jeni në konflikt me Allahun dhe të Dërguarin e\r\nTij. E nëse jeni penduar, atëherë juve ju takon kapitali juaj (pa përfitim\r\ntë kamatës) - askënd nuk dëmtoni, e as vetë nuk dëmtoheni.",
  "Po në qoftë se ai (borxhliu) është në gjendje të vështirë, atëherë\r\nbëni një pritje derisa të vijë në një çlirim. E t’ia falni (borxhin) në\r\nemër të lëmoshës, ajo nëse e dini është shumë më e mirë për ju.",
  "Dhe ruajuni një dite, kur në të ktheheni tek Allahu, dhe çdo\r\nnjeriu i plotësohet ajo që ka fituar, dhe atyre nuk iu bëhet e padrejtë.",
  "O besimtarë, kur merrni hua prej njëri-tjetrit për një afat të caktuar,\r\nshkruajeni atë. Dhe nga gjiri juaj le të shkruajë një shkrues i\r\ndrejtë dhe të mos ngurrojë nga të shkruarit, ashtu siç e ka mësuar\r\nAllahu. Le të shkruajë, e atij le t’i diktojë ai që pranon borxhin, le t’i\r\nfrikësohet Allahut, Zotit të tij e të mos i lëre mangut asnjë send nga\r\nai. E në qoftë se ai që ngarkohet me borxh është i paaftë mentalisht,\r\nështë i mitur ose nuk është në gjendje të diktojë, atëherë le të diktojë\r\ndrejt kujdestari i tij. Kërkoni të dëshmojnë dy dëshmitarë burra\r\nnga mesi juaj, e në qoftë se nuk janë dy burra, atëherë një burrë e dy\r\ngra, nga dëshmitarët që i pëlqeni. (Dy gra në vend të një burri) Për\r\natë se nëse njëra prej tyre gabon, t’ia përkujtojë tjetra. Dëshmitarët të\r\nmos refuzojnë kur të thirren. Dhe mos përtoni për ta shkruar atë dhe\r\nafatin e tij, i vogël qoftë ose i madh, sepse kjo është më e drejtë tek\r\nAllahu, më e fortë për dëshmi dhe më afër mosdyshimit. Vetëm nëse\r\nështë tregti e menjëhershme (dora-doras), që e praktikoni midis jush,\r\natëherë nuk është ndonjë mëkat të mos e shënoni. Por kur bëni shitblerje,\r\ndëshmojeni. E ai (pronari i pasurisë) nuk dëmton, as shkruesit,\r\nas dëshmitarët, e nëse bëni (dëmtimin), ai është mosrespekt juaji ndaj\r\ndispozitave të Allahut). Kini frikë Allahun, se Allahu ju dhuron dituri\r\n(të jashtëzakonshme), Allahu është i Gjithëdijshëm për çdo send.",
  "E në qoftë se gjendeni në udhëtim dhe nuk gjeni shkrues, atëherë\r\nmerrni peng (paradhënie ose kapar). E nëse i besoni njëri-tjetrit, atij\r\nqë i është besuar le ta zbatojë atë (amanetin) që i është besuar, dhe le\r\ntë kenë frikë Allahun, Zotin e tyre. Mos e fshihni dëshminë, sepse\r\nai që e fsheh atë, ai është mëkatar me zemrën e vet, Allahu është i\r\nGjithëdijshëm për atë që veproni.",
  "Vetëm të Allahut janë gjithçka ka në qiej dhe çka në tokë, e për\r\natë që e keni në shpirtin tuaj, e shfaqët haptazi ose e mbajtët fshehtë,\r\nAllahu do t’ju marrë në përgjegjësi, e Ai ia fal atij që do dhe e dënon\r\natë që do. Allahu është i Plotfuqishëm për çdo send.",
  "I Dërguari i besoi asaj, që iu shpall prej Zotit të tij, e ashtu edhe\r\nbesimtarët. Secili i besoi Allahut, engjëjve të Tij, shpalljeve të Tij, të\r\ndërguarve të Tij. Ne nuk bëjmë dallim në asnjërin nga të dërguarit\r\ne Tij, dhe thanë: “Iu përgjigjëm thirrjes dhe respektuam urdhrin.\r\nKërkojmë faljen tënde o Zoti ynë! Te Ti do të jetë kthimi ynë”",
  "Allahu nuk e obligon asnjë njeri përtej mundësisë së tij, atij\r\n(njeriut) i takon ajo që e fitoi dhe atij i bie ajo (e keqe) që e meritoi.\r\n“Zoti ynë, mos na dëno nëse harrojmë ose gabojmë! Zoti ynë, mos na\r\nngarko neve barrë të rëndë siç i ngarkove ata që ishin para nesh! Zoti\r\nynë, mos na ngarko me atë për të cilën ne nuk kemi fuqi! Na i shlyej\r\nmëkatet, na i mbulo të këqijat, na mëshiro. Ti je Mbrojtësi ynë, na\r\nndihmo kundër popullit pabesimtar!28",
  "Elif, Lam, Mim.",
  "Allahu është Një, nuk ka të adhuruar me të drejtë pos Tij, Ai është\r\ni Përjetshmi (i cili nuk vdes kurrë), Mbajtësi (Mbikqyrësi) i çdo gjëje\r\nqë ekziston.",
  "Ai ta zbret ty (Muhamed) librin me argument, që është vërtetues i\r\nlibrave të mëparshme. Ai e zbriti Tevratin dhe Inxhilin",
  "më parë si udhërrëfim për njerëz , e zbriti edhe Furkanin (dalluesin\r\ne së vërtetës nga gënjeshtra). S’ka dyshim, se ata që mohojnë argumentet\r\ne Allahut i pret ndëshkimi i rreptë. Allahu është Ngadhënjyes,\r\nShpagimtar.",
  "S ‘ka dyshim, se Allahut nuk mund t’i fshihet asgjë në tokë e as në\r\nqiell.",
  "Ai është që ju krijon (formon) juve në mitra ashtu si të dojë. S’ka të\r\nadhuruar me të drejtë pos Tij, Ai është Fuqiploti, më i Urti.",
  "Ai është që ta zbriti librin ty, e që në të ka ajete të qarta dhe ato janë\r\nbazë e librit, e ka të tjerë që nuk janë krejtësisht të qartë (muteshabih).\r\nE ata, që në zemrat e tyre kanë anim kah e shtrembëta, ata gjurmojnë\r\natë që nuk është krejt e qartë për të shkaktuar huti, e kinse kërkojnë\r\nkomentin e tyre. Po, pos Allahut askush nuk e di komentin e tyre të\r\nsaktë. Dijetarët e pajisur me dituri thonë: “Ne i kemi besuar atij (atyre\r\nqë janë të paqarta), të gjitha janë nga Zoti ynë”! Por këtë e kuptojnë\r\nvetëm ata që janë të zotët e mendjes.",
  "“Zoti ynë, mos na i lako zemrat tona pasi na drejtove, na dhuro\r\nmëshirën Tënde, pse vetëm Ti je Dhuruesi i madh”.",
  "“Zoti ynë, Ti je ai që në një ditë do t’i tubosh njerëzit, ditë që për të\r\ncilën nuk ka dyshim. Allahu nuk e shkel premtimin e vet”.",
  "Është e vërtetë, se atyre që nuk besuan nuk do t’u vlejë asgjë para\r\nAllahut, as pasuria, e as fëmijët e tyre. Ata vetë janë lëndë e zjarrit.",
  "(Gjendja e tyre është) Si gjendja e pasardhësve të faraonit dhe e\r\natyre që ishin para tyre, që përgënjeshtruan argumentet tona, e Allahu\r\ni shkatërroi me fajet e tyre, Allahu ndëshkon shumë ashpër.",
  "Thuaju atyre që nuk besuan: “Do të jeni të mposhtur (në këtë jetë)\r\ndhe do të mblidheni në xhehenem. Sa i shëmtuar është ai vendqëndrim\r\n(shtrat)”.",
  "Ju (jehudi) patët një përvojë të madhe me ato dy grupe, që u\r\nkonfrontuan ndërmjet vete. Njëri grup luftonte në rrugën e Allahut,\r\ne tjetri ishte jobesimtar, dhe me shikimin e syve të tyre i shihnin, se\r\nishin dy herë më shumë se besimtarët. Po, Allahu me ndihmën e vet\r\npërforcon atë që do. Vërtet, në këtë është një përvojë e madhe për ata që kanë mendje të kthjellët.",
  "Njerëzve iu është zbukuruar dashuria ndaj të këndshmeve, ndaj\r\ngrave, djemve e ndaj pasurisë së grumbulluar nga ari e argjendi, ndaj\r\nkuajve të stolisur, bagëtisë e bujqësisë. Këto janë kënaqësi të kësaj bote,\r\npo tek Allahu është e ardhmja më e mirë.",
  "Thuaj: “A t’ju kumtoj për diçka shumë më të mirë se ato (kënaqësitë\r\ne Dunjasë)! Për ata që janë ruajtur, ata kanë tek Zoti i tyre xhenete\r\nnëpër të cilat rrjedhin lumenj dhe aty do të jenë përgjithmonë, kanë\r\nbashkëshorte të pastra e gëzojnë edhe kënaqësinë e Allahut. Allahu\r\nështë Gjithëpamës ndaj robërve (të Tij).",
  "(Të ruajturit, të cilët te Zoti i tyre kanë xhenete janë) Ata të cilët\r\nthonë: “Zoti ynë, ne sinqerisht besuam, na i fal mëkatet tona dhe na\r\nruaj prej ndëshkimt të zjarrit\u0022! (Të tillët janë:)",
  "të durueshmit, të drejtit, të përkushtueshmit (në adhurim),\r\ndorëdhënësit dhe të cilët në kohën e agimit (syfyrit) kërkojnë ndjesë.",
  "Allahu dëshmoi, se nuk ka të adhuruar të vërtetë përveç Tij, e\r\ndëshmuan edhe engjëjt e dijetarët, dhe se Ai është Zbatues i drejtësisë.\r\nNuk ka të adhuruar të vërtetë përveç Tij, Fuqiplotit e më të Urtit.",
  "Vërtet feja e vetme e pranuar tek Allahu është Islami, e atyre që\r\niu është dhënë libri, pasi mësuan për të vërtetën, vetëm nga zilia mes\r\nvete kundërshtuan. E kush mohon argumentet e Allahut, le ta dijë se\r\nAllahu do t’i japë shpejt llogarinë.",
  "E nëse ata polemizojnë me ty, ti thuaj: “Unë me tërë qenien time\r\ni jam dorëzuar Allahut, e edhe ithtarët e mi”! E thuaju edhe atyre, që\r\niu është dhënë libri dhe injorantëve: “A e pranuat Fenë Islame”? Nëse e pranuan Islamin, atëherë e kanë gjetur të vërtetën, e nëse refuzojnë,\r\nti e ke për detyrim vetëm t’ua komunikosh; Allahu është Gjithëvëzhgues\r\ni robërve (i sheh dhe i di mirë punët e tyre).",
  "Ata që mohojnë argumentet e Allahut, vrasin pejgamberët pa\r\nfarë të drejte, vrasin edhe njerëz që këshillojnë për të drejtën, ti ata\r\nlajmëroji për një ndëshkim të dhembshëm e pikëllues.",
  "Ata i asgjësuan veprat e tyre në këtë botë dhe në botën tjetër ata\r\nnuk kanë ndonjë mbrojtës.",
  "A nuk i sheh ti ata, që iu është dhënë mjaft nga libri, kur thirren\r\nqë ndërmjet tyre të gjykojë libri i Allahut, se si një grup prej tyre\r\nzmbrapsen, duke u treguar refuzues.",
  "E atë (e bënin) ngase ata thonin: “Neve nuk do të na djegë zjarri\r\npërveç se për pak ditë të numëruara, e ajo që shpifën për fenë e tyre,\r\ni mashtroi keq”.",
  "E si do të jetë gjendja e tyre, kur Ne do t’i tubojmë ata një ditë, për\r\ntë cilën nuk ka dyshim dhe çdo njeriu do t’i ofrohet ajo që ka fituar,\r\nduke mos iu bërë atyre asnjë e padrejtë.",
  "Thuaj: “O Allah, Sundues i çdo sendi, Ti ia jep pushtetin atij që do, Ti ia heq prej dore pushtetin atij që do, e lartëson atë që do dhe e\r\npërul atë që do. Çdo e mirë është vetëm në Dorën Tënde, vërtet, Ti je\r\ni Plotfuqishëm për çdo gjë”!",
  "Ti e bën që nata të futet në ditë dhe dita të futet në natë, Ti nxjerr\r\nnga i vdekuri të gjallin dhe nga i gjalli të vdekurin dhe Ti e begaton\r\npamasë atë që do!",
  "Besimtarët të mos miqësohen me jobesimtarët, e t’i lënë anash\r\nbesimtarët. E kush e bën atë, ai në fenë e Allahut nuk ka kurrfarë të\r\ndrejte (hiseje dhe është larg mëshirës së Allahut), përveç nëse kihet\r\nsi qëllim ruajtja prej të keqes së tyre. Allahu ua tërheq vërejtjen me\r\ndënim prej Tij, pse vetëm tek Allahu është e ardhmja.",
  "Thuaj: “Edhe nëse e fshihni atë që keni në zemrat tuaja ose e publikoni,\r\nAllahu e di atë, Ai di gjithçka ka në qiej e çka në tokë; Allahu\r\nështë i Plotfuqishëm për çdo send.",
  "(Përkujtoni dhe kini frikë) Ditën kur çdo njeri e gjen pranë vetes\r\natë që veproi mirë ose keq, e për atë të keqe që bëri, do të dëshirojë\r\nqë në mes tij dhe në mes asaj të jetë një distancë shumë e madhe (e\r\nmos ta shohë). Allahu ju tërheq vërejtjen prej dënimit që vjen prej Tij,\r\nmegjithëqë Allahu është shumë i Butë ndaj robërve.",
  "Thuaj: “Nëse e doni Allahun, atëherë më pasoni mua që Allahu t’ju\r\ndojë, t’ju falë mëkatet tuaja, se Allahu është Shumë falës, Mëshirues\r\ni madh.",
  "Thuaj: “Bindjuni Allahut dhe të dërguarit, e nëse ata refuzojnë,\r\natëherë Allahu nuk i do jobesimtarët!”33",
  "Allahu e zgjodhi (pejgamber) Ademin, Nuhun, familjen e Ibrahimit,\r\nfamiljen e Imranit mbi popujt e tjerë (të asaj kohe),",
  "që janë pasardhës njëri prej tjetrit. Allahu është Dëgjues i çdo gjëje\r\ndhe është i Gjithëdijshëm.",
  "(Përkujto) Kur gruaja e Imranit pat thënë: “Zoti im, unë këtë që\r\nështë në barkun tim, vendosa ta kushtoj thjesht vetëm për shërbimin\r\nTënd, pra pranoje këtë prej meje, vërtet Ti je Dëgjuesi (i lutjes sime),\r\ni Gjithëdijshmi (e di qëllimin tim)”.",
  "E kur ajo e lindi tha: “Zoti im, unë e linda femër”! Po Allahu e\r\ndi më së miri atë që ajo e lindi. E mashkulli nuk është si femra. “Dhe\r\nunë e emërtova atë Merjeme, e atë dhe pasardhësit e saj po t’i lë Ty në\r\nmbrojtje prej djallit të mallkuar”.",
  "Zoti i saj e pranoi premtimin e saj, ashtu si është më mirë, e rriti\r\nme një edukatë të mirë e të plotë dhe e vuri nën kujdesin e Zekirjasë.\r\nSa herë që hynte Zekirjaja në mihrabin (dhomën) e saj, gjente tek\r\najo ushqim e thoshte: “Oj Merjeme, prej nga ty ky ushqim”?- Ajo i\r\nthonte: “Ai është nga Allahu, se Allahu atë që do pa masë e furnizon”!",
  "Aty në atë moment Zekirjaja e lut Zotin e tij e thotë: “Zoti im, më\r\nfal edhe mua nga ana Juaj një pasardhës (fëmijë) të mirë, vërtet, Ti je\r\nPranues i lutjes”!",
  "E duke u falur ai në faltore engjëjt e thërrasin: “Allahu të përgëzon\r\nty me Jahjanë, që do të vërtetojë fjalën (Isain) e ardhur nga Allahu, e\r\nqë do të jetë prijës i matur dhe pejgamber nga të dalluarit”!",
  "Ai (Zekirjaja) tha: “Zoti im, si mund të kem unë djalë kur mua\r\nmë ka arritur pleqëria dhe shoqja ime është sterile”?- Tha (Allahu):\r\n“Kështu, Allahu punon çka të dojë”!",
  "Ai (Zekirjaja) tha: “Zoti im më jep mua një shenjë”! Shenja e\r\njote - tha Ai - është që tri ditë nuk do të mund t’u flasësh njerëzve,\r\nvetëm se me gjeste (mimikë), e ti përmende shumë Zotin tënd dhe\r\nmadhëroje mbrëmje e mëngjes”!34",
  "Përkujto kur engjëjt i thanë: “Oj Mejreme, Allahu të dalloi ty (me\r\nbesim e karakter), të pastroi (nga shpifjet e hebrejve) dhe të lartësoi\r\nmbi gratë e botës”.",
  "“Oj Mejreme, vazhdoje adhurimin ndaj Zotit tënd, bëj sexhde dhe\r\nfalu për Zotin bashkë me ata që falen”!",
  "“Këto janë nga lajmet e fshehta (të hershme), që po t\u0027i shpallim\r\nty. Ti nuk ishe ndër ta kur i hidhnin shortet, se kush prej tyre do të\r\nbëhej kujdestar i Mejremes, nuk ishe pranë tyre, as kur ata ziheshin\r\nmes vete”.",
  "Përkujto kur engjëjt i thanë: “Oj Mejreme, Allahu të përgëzon me\r\nfjalën e vet (me lindjen e një fëmije si rezultat i fjalës së Zotit) emri i\r\ntë cilit është Mesih, Isa, bir i Merjemes, i famshëm në Dunja e Ahiret\r\ndhe nga të afërmit (e Zotit),",
  "E që duke qenë në djep (foshnje) u flet njerëzve, e edhe si i rritur,\r\ne që është nga të përsosurit.",
  "Ajo tha:”Zoti im, si mund të kem unë djalë, e mua s’më ka prekur\r\nnjeri (nuk jam e martuar)”? Ai (Allahu) tha: “Ja, kështu, Allahu krijon\r\nçka të dojë. Kur Ai vendos për një çështje, vetëm i thotë: Bëhu! Ajo\r\nmenjëherë bëhet”.",
  "Ai (Allahu) ia mëson atij librin (besimin), urtësinë, Tevratin dhe\r\nInxhilin,",
  "Dhe (do ta bëjë) të dërguar te Bijtë e Israilit (që do t’u thotë):\r\n“Unë kam ardhur nga Zoti juaj me argument, unë nga balta ju bëj diçka si shpendi, i fryj atij dhe ai me lejen e Allahut bëhet shpend, unë\r\ni shëroj të verbrit, të sëmurit në lëkurë nga lebroza, dhe unë me lejen\r\ne Allahut i ngjall të vdekurit: unë ju tregoj për atë që hani dhe për atë\r\nqë depozitoni në shtëpitë tuaja. Vërtet, ky është fakt për ju, nëse jeni\r\nbesimtarë.",
  "Dhe (kam ardhur) që t’ju vërtetoj Tevratin, që keni para duarsh,\r\nt\u0027ju lejoj disa gjëra që iu ishin ndaluar juve, kam ardhur me argument\r\nnga Zoti juaj, pra kini frikë Allahun dhe më dëgjoni mua,",
  "se vërtet Allahu është Zoti im dhe Zoti juaj. Adhurojeni Atë; kjo\r\nështë rrugë e drejtë!”",
  "E kur e kuptoi Isai vendosmërinë e tyre në mosbesim (dhe\r\nqëllimin që ta vrasin) tha: “Kush janë ndihmëtarët e mi për në rrugë të\r\nAllahut”? Havarijjunët thanë: “Ne jemi ndihmëtarë të fesë së Allahut,\r\nne i besuam Allahut, e ti dëshmo për ne, se jemi muslimanë (të bindur,\r\ntë dorëzuar)”!",
  "Zoti ynë, ne e besuam atë që e zbrite (shpalljen), e pasuam të\r\ndërguarin (Isain), pra shënona bashkë me ata që dëshmojnë (besimin\r\ne drejtë)\u0022!",
  "E ata (jehuditë) i thurën një komplot (vrasjen e Isait), e Allahu\r\nthuri komplot kundër tyre. Allahu është më i miri kundër atyre që\r\nthurin dredhi.",
  "(Përkujto, o i dërguar) Kur Allahu tha: “O Isa, Unë po të marr\r\nty, po të ngrej tek Unë, po të shpëtoj prej sherrit të atyre që nuk\r\nbesuan. E ata që të besuan ty, do t\u0027i ngrej lart mbi ata që nuk besuan deri në Ditën e Kijametit, pastaj vetëm tek Unë është kthimi\r\njuaj, e Unë gjykoj mes jush për atë që kundërshtoheshit”.",
  "Për sa u përket atyre që nuk besuan, Unë do t’i ndëshkoj me një\r\nndëshkim të ashpër në këtë botë dhe në botën tjetër, dhe ata nuk do\r\ntë kenë ndihmëtarë.",
  "E për sa u përket atyre që besuan dhe bënë vepra të mira, atyre u\r\njap shpërblim të plotë. Allahu nuk i do jobesimtarët.",
  "Këto që po t’i lexojmë ty (o i dërguar) janë nga ajetet, janë nga\r\nKurani i pa të meta (i rezistueshëm ndaj të pavërtetës).",
  "Vërtet, çështja e Isait (të lindur pa baba) tek Allahu është sikurse\r\nçështja e Ademit. Atë e krijoi Ai nga dheu, e pastaj atij i tha: “Bëhu”!-\r\nai u bë.",
  "E vërteta është (kjo) nga Zoti yt, e ti kurrsesi mos u bëj nga ata\r\nqë dyshojnë.",
  "E kush të kundërshton ty në çështjen e tij (Isait) pasi të është\r\nbërë e ditur e vërteta, ti thuaj: “Ejani i thërrasim bijtë tanë dhe bijtë\r\ntuaj, gratë tona dhe gratë tuaja, vetë ne dhe vetë ju, mandej sinqerisht\r\ntë lutemi për mallkim, dhe mallkimin nga ana e Allahut ta hedhim\r\nkundër gënjeshtarëve”.",
  "S’ka dyshim, ky është lajm i vërtetë. Nuk ka asnjë të adhuruar\r\ntjetër me të drejtë pos Allahut. Vërtet Allahu është Ai, i Plotfuqishmi,\r\nmë i Urti.",
  "E nëse ata refuzojnë (besimin e drejtë), ata janë ngatërrestarë, për\r\ntë cilët Allahu është plotësisht i Njohur.",
  "Thuaju (o i dërguar): “O Ithtarë të Librit (Tevrat e Inxhil), ejani\r\n(të bashkohemi) te një fjalë, që është e njëjtë (e drejtë) mes nesh dhe\r\nmes jush: Të mos adhurojmë, pos Allahut, të mos i bëjmë Atij asnjë\r\nsend shok, të mos e konsiderojmë njëri - tjetrin zotër pos Allahut”! E\r\nnë qoftë se ata refuzojnë, ju thoni: “Dëshmoni pra, se ne jemi muslimanë\r\n(besuam një Zot)!”",
  "(madje thuaju): “O Ithtarë të Librit, pse po polemizoni me ne\r\nrreth Ibrahimit? E, nuk janë shpallur, as Tevrati, as Inxhili, vetëm se\r\npas tij?! A nuk e kuptoni (gënjeshtrën tuaj)”?",
  "Ja, ju jeni ata që polemizuat edhe për atë që e dinit (për Isain),\r\ne përse polemizoni për atë që s’keni kurrfarë dije (për Ibrahimin)!\r\nAllahu e di të vërtetën e ju nuk dini.",
  "Ibrahimi nuk ka qenë, as jehudi, as i krishterë, por ai ishte larg\r\nbesimeve të kota, ishte musliman dhe nuk ishte prej idhujtarëve.",
  "Njerëzit më me meritë për t’u thirrur në Ibrahimin, ishin ata që e\r\nndoqën atë (besimin e tij) dhe ky Pejgamber me ata që besuan (umeti\r\ni këtij). Allahu është Mbrojtës i besimtarëve.",
  "Një grup nga Ithtarët e Librit kishin dëshirë t’u shpiejnë në rrugë\r\ntë gabuar, por ata nuk mashtrojnë tjetër pos vetes së tyre, dhe nuk e\r\nvërejnë.",
  "O Ithtarë të Librit, përse nuk i besoni ajetet (Kuranin) e Allahut,\r\ne duke e ditur të vërtetën?",
  "O Ithtarët e Librit, përse duke qenë se ju e dini të vertetën e\r\nngatërroni me gënjeshtrën dhe e fshihni realitetin?",
  "Një grup nga Ithtarët e Librit iu thanë (të vetëve): “Besoni paradite\r\nnë atë që iu është zbritur atyre që besuan (muslimanëve), e pasdite\r\nmos e besoni, e ndoshta edhe ata (muslimanët), do të zmbrapsen (nga\r\nbesimi i tyre)”.",
  "Dhe (u thonin): “Mos i besoni askujt përveç atij që është në\r\nfenë tuaj”! Thuaj (o i dërguar): “I vetmi udhëzim është udhëzimi\r\nnga Allahu”! (u thonin të vetëve mos besoni nga droja) Se po i jepet\r\nndokujt (pejgamberllëku) sikurse iu është dhënë juve dhe (nga droja)\r\nse t’ju paraqesin fakte (muslimanët) para Zotit tuaj (Ditën e Gjykimit).\r\nThuaju: “E tërë e mira është në Dorë të Allahut, Ai ia jep atë kujt të\r\ndojë; Allahu është Dhurues i gjerë, i Gjithëdijshëm”.",
  "Ai veçon me mëshirën e vet (me pejgamberi) kë të dojë. Allahu është Zot i mirësisë së madhe.",
  "Ndër Ithtarët e Librit ka asish, që po ia besove një sasi të madhe\r\n(ari), ai ta kthen ty atë, por ka të atillë që po ia besove një dinar, ai\r\nnuk ta kthen ty atë, përveç nëse gjithnjë i rri gati (ia kërkon vazhdimisht).\r\nKëtë (e bëjnë) për arsye se ata thonin: “Ne nuk kemi kurrfarë\r\npërgjegjësie ndaj (pasurisë që iu marrim) të paditurve (arabëve analfabetë)”.\r\nPra, duke e ditur të vërtetën, ata bëjnë gënjeshtër ndaj Allahut.",
  "Jo, (nuk është ashtu si thonë ata) po kush e përmbush amanetin\r\ne vet (është besnik) dhe ruhet nga mëkatet, s’ka dyshim, Allahu i do\r\nata që ruhen.",
  "Ata që për një vlerë të paktë e shesin besën e dhënë Allahut, ndryshojnë\r\nedhe zotimet e tyre, të tillët nuk kanë pjesë (mëshirë) në botën\r\ntjetër, dhe në Ditën e Kijametit Allahu nuk iu flet atyre, nuk i shikon\r\nata dhe nuk i pastron (prej barrës së gabimeve), ata kanë një dënim të\r\ndhembshëm.",
  "Në të vërtetë, një grup prej tyre janë ata që pështjellojnë gjuhët\r\ne tyre, kur lexojnë librin (për ta deformuar kuptimin), ashtu që ju të\r\nmendoni, se ajo (shprehje) është nga libri, po ajo nuk është nga libri\r\n(i vërtetë), madje thonë: “Kjo është nga Allahu”! Po ajo nuk është nga\r\nAllahu. Ata duke ditur thonë gënjeshtra për Allahun.",
  "S’është e drejtë as nuk i takoi asnjë njeriu, që t\u0027i ketë dhënë Allahu librin, urtësinë dhe pejgamberinë, e pastaj ai t\u0027u thotë njerëzve:\r\n\u0022Bëhuni robër të mi (më adhuroni mua) e jo të Allahut”! Por (ju\r\nthotë): “Bëhuni dijetarë të mësimeve të Zotit, sepse u keni mësuar\r\nnjerëzve librin dhe e keni studiuar atë”;",
  "dhe as që ju urdhëron ai (pejgamberi), që t\u0027i adhuroni engjëjt, as\r\npejgamberët për zota. Vallë, a ju urdhëroi ai juve mosbesimin pasi që\r\nju jeni muslimanë?!",
  "Përkujtoni (o Ithtarë të Librit) kur Allahu mori zotimin e pejgamberëve:\r\nNga ajo, se juve ju dhashë libër e urtësi, ju patjetër do ta besoni\r\ndhe ndihmoni pejgamberin që vjen pas juve, e që vërteton atë që ju\r\nkeni pranë vetes. Tha (Allahu): “A pranuat, a e morët sipër obligimin\r\nTim”? Ata thanë: “Ne e pranuam”!- Tha (Allahu): “Dëshmoni pra,\r\nedhe Unë dëshmoj bashkë me ju”!",
  "E kush shkel e këtë (zotim) pas kësaj, ata janë jashtë respektit ndaj\r\nAllahut.",
  "A mos kërkojnë ata (Ithtarët e Librit) fe, pos fesë së shpallur nga\r\nAllahu? E Atij i është dorëzuar gjithçka ka në qiej e në tokë, me dashje\r\ne pa dashje dhe tek Ai kthehen.",
  "Thuaj: “Ne i kemi besuar Allahut, edhe asaj që na u zbrit neve,\r\nedhe asaj që i është zbritur Ibrahimit, Ismailit, Is’hakut, Jakubit dhe\r\npasardhësve. Edhe asaj që i është dhënë Musait dhe Isait, edhe asaj që\r\ni është zbritur të gjithë pejgamberëve nga Zoti i tyre. Ne nuk bëjmë\r\nkurrfarë dallimi në mes tyre dhe ne vetëm Atij i jemi dorëzuar”.",
  "E kush kërkon fe tjetër përveç Fesë Islame, atij kurrsesi nuk do t’i\r\npranohet dhe ai në botën tjetër është prej të humburve.",
  "E si ta udhëzojë Allahu një popull që pas besimit të tyre u bënë\r\njobesimtarë dhe pasi dëshmoi, se i dërguari është i vërtetë, dhe pasi\r\nt’ju kenë ardhur atyre argumente të qarta? Allahu nuk ia mundëson\r\nudhëzimin e Vet popullit zullumqarë.",
  "Ndëshkimi i të tillëve është: mallkimi nga Allahu, nga engjëjt dhe\r\nnga të gjithë njerëzimi tok,",
  "ata përgjithmonë janë në të (në zjarr), atyre as nuk ju lehtësohet\r\ndënimi dhe as nuk iu jepet afat,",
  "përveç atyre që pas asaj u penduan dhe u përmirësuan. Vërtet,\r\nAllahu është Shumë falës dhe Mëshirues i madh.",
  "Ata, që pas besimit të tyre u bënë jobesimtarë, e pastaj e shtuan\r\nmosbesimin, atyre kurrsesi nuk do t’u pranohet pendimi. Të tillët janë\r\nmu ata të humburit.",
  "Ata që nuk besuan dhe vdiqën si jobesimtarë, asnjërit prej tyre\r\nnuk do t’i pranohet për kompensim, qoftë edhe ta kenë plot faqen\r\ne dheut me ar. Ata i pret një dënim i dhembshëm dhe për ta nuk ka\r\nndihmëtarë.",
  "Kurrë nuk do ta arrini sinqeritetin e plotë me besim derisa të mos\r\ne jepni më të dhembshmen (më të dashurën) e pasurisë suaj. Çfarëdo\r\nqë të jepni (për Zotin), Allahu atë e di.",
  "I tërë ushqimi ishte i lejuar për Bijtë e Israilit, përveç atij që Israili\r\n(Jakubi) para se të zbriste Tevrati ia ndaloi vetes. Thuaju: “Silleni pra\r\nnjë Tevrat dhe lexojeni atë, nëse jeni të vërtetë (në çka thoni),",
  "e ai që edhe pas kësaj shpif gënjeshtra kundër Allahut, ata vërtet\r\njanë mizorë”.",
  "Thuaj: “Allahu e tha të vërtetën, pra ndiqeni fenë e pastër të Ibrahimit,\r\nsepse ai nuk i takonte idhujtarëve”.",
  "Shtëpia (xhamia) e parë e ndërtuar për njerëz është ajo në Bekë\r\n(Mekke), e begatshme dhe udhërrëfyese për mbarë njerëzimin,",
  "aty ka shenja të qarta: vendi i Ibrahimit, dhe kush hyn në te, ai\r\nështë i sigurt. Për hir të Allahut, vizita e shtëpisë (Qabes) është obligim\r\npër atë që ka mundësi udhëtimi tek ajo, e kush mohon (obligimin e\r\nhaxhit le ta dijë se) Allahu është i Pavarur dhe nuk është i nevojshëm\r\npër (ibadetin që bëjnë) njerëzit.",
  "Thuaj: “O Ithtarë të Librit, përse i mohoni ajetet (argumentet) e\r\nAllahut”? E Allahu është Dëshmitar i asaj që veproni.",
  "Thuaj: “O Ithtarë të Librit, përse e pengoni atë që besoni nga rruga\r\ne Allahut, duke u angazhuar që ta paraqitni atë të shtrembër, ndërsa\r\nvetë ju, jeni dëshmues se është e vërtetë! Veprimi juaj nuk mund t’i\r\nshmanget mbikëqyrjes së Allahut.",
  "O ju që besuat, në qoftë se ju i bindeni një grupi të atyre, që iu\r\nështë dhënë libri, ata pas besimit tuaj do t’ju kthejnë në mosbesimtarë.",
  "Si bën të mos besoni, kur juve janë duke iu lexuar (duke iu\r\nshpallur) ajetet e Allahut dhe kur në mesin tuaj gjendet i Dërguari i Tij? E kush i përmbahet fesë së Allahut, ai pa dyshim është i udhëzuar\r\nnë rrugën e drejtë.",
  "O ju që besuat, kini frikë Allahun me një frikë të vërtetë dhe mos\r\nvdisni, pos vetëm duke qenë muslimanë (besimtarë)!",
  "Dhe kapuni që të gjithë ju për litarin (fenë dhe Kuranin) e\r\nAllahut, e mos u përçani! Përkujtojeni nimetin e Allahut ndaj jush,\r\nkur ju (para se ta pranonit Fenë Islame) ishit të armiqësuar, e Ai i\r\nbashkoi zemrat tuaja dhe ashtu me dhuntinë e Tij u bëtë vëllezër.\r\nMadje ishit në buzë të greminës së xhehenemit, e Ai ju shpëtoi prej\r\ntij. Po kështu Allahu ua sqaron juve argumentet e veta, që ju ta gjeni\r\ntë vërtetën e lumtur.",
  "Nga ju le të jetë një grup që thërret në atë që është e dobishme,\r\nurdhëron për punë të mbara dhe ndalon nga e keqja. Të tillët janë ata\r\ntë shpëtuarit.",
  "E mos u bëni si ata që u ndanë dhe u përçanë pasi u patën zbritur\r\nargumentet. Ata do të pësojnë një dënim të madh,",
  "në ditën kur ka fytyra që zbardhen dhe ka fytyra që nxihen. E për\r\nsa u përket atyre fytyrave që janë nxirë (u thuhet): “A edhe pas besimit\r\ntuaj ju u bëtë jobesimtarë? Vuajeni pra dënimin, për shkak se ishit që\r\nnuk besonit”!",
  "Ndërsa atyre që fytyrat e tyre u janë zbardhur, ata janë në\r\nmëshirën (xhenetin) e Allahut dhe aty janë përgjithmonë.",
  "Ja, këto që po t’i lexojmë ty janë argumentet e sakta të\r\nAllahut. E Allahu nuk është ai që e do padrejtësinë për njerëz.",
  "Të Allahut janë ç’ka në qiej dhe ç’ka në tokë dhe vetëm tek\r\nAllahu kthehen çështjet.",
  "Ju jeni populli më i dobishëm, i ardhur për të mirën e njerëzve,\r\ntë urdhëroni për mirë, të ndaloni nga veprat e këqija dhe të besoni në\r\nAllahun. E sikur Ithtarët e Librit të besonin drejt, do të ishte shumë\r\nmë e mirë për ta. Disa prej tyre janë besimtarë, po shumica e tyre janë\r\nlarg rrugës së Zotit.",
  "Ata kurrsesi nuk mund t’ju sjellin ndonjë dëm juve, përveç\r\nndonjë shqetësimi, po edhe në ju luftofshin, ata do të zmbrapsen prej\r\njush. Mandej ata nuk janë të ndihmuar.",
  "Atyre (jehudive) iu është vënë njolla e nënçmimit kudo që të\r\ngjenden, vetëm nëse kapen për litarin (fenë) e Allahut dhe kthehen në\r\nbesën e njerëzve (të muslimanëve), ata kanë shkaktuar kundër vetes\r\nhidhërimin e Allahut, prandaj atyre iu është shtuar shtypja e mjerimi.\r\nKëtë, për shkak se ata i mohonin argumentet e Allahut, i vrisnin\r\nmizorisht pejgamberët, dhe për shkak se kundërshtonin (udhëzimet e\r\nZotit) dhe tejkalonin (çdo normë njerëzore)42.",
  "Ata (Ithtarët e Librit) nuk janë të njëjtë. Nga Ithtarët e Librit\r\nka që janë në rrugë të drejtë, gjatë natës lexojnë ajetet e Allahut duke\r\nu lutur,",
  "i besojnë Allahut dhe Ditës së Gjykimit, këshillojnë për të mirë\r\ndhe largojnë nga të këqijat, përpiqen për punë të dobishme, edhe ata\r\njanë prej të mirëve.",
  "E çfarëdo të mire që bëjnë, ajo nuk u mohohet. Allahu është i\r\nGjithëdijshëm për të devotshmit.",
  "S’ka dyshim se atyre që nuk besuan, nuk do t’u bëjnë dobi ndaj\r\n(dënimit të) Allahut, as pasuria e as fëmijët e tyre. Ata janë banues të\r\nzjarrit dhe aty janë përgjithmonë.",
  "Shembulli i shkatërrimit të asaj që ata (mosbesimtarët) e japin\r\nnë këtë jetë (për t\u0027u lavdëruar e për t’u përmendur) është si i një ere\r\nme breshër, që godet dhe shkatërron të mbjellat e një populli, që e ka\r\nlëshuar rrugën në dëm të vetes. Allahu nuk u bëri zullum atyre, por ata\r\nishin që i bënë të padrejtë vetes së vet.",
  "O ju që besuat, mos i zini për miq të ngushtë të tjerët jashtë mesit\r\ntuaj, ata nuk pushojnë së vepruari në dëm tuajin, u dëshirojnë çka ju\r\nmundon juve. Urrejtja kundër jush duket nga gojët e tyre, por ajo që\r\nfshehin në gjoksat e tyre është edhe më e madhe. Ne pra, ua kemi\r\nsqaruar faktet nëse ju i kuptoni.",
  "Ja, ju (muslimanë) jeni që i doni ata, e ata nuk u duan juve. Madje\r\nju i besoni librat në tërësi (të gjitha shpalljet), e kur ju takojnë thonë:\r\n“Ne kemi besuar”! E kur veçohen, ata nga mllefi kundër jush kafshojnë\r\nmajat e gishtërinjve. Thuaju: “Vdisni me atë mllef tuajin”! Allahu është\r\ni Gjithëdijshëm për atë se çka mbajnë (të fshehtat) zemrat e tyre.",
  "Nëse ju përjetoni ndonjë të mirë, ata i dëshpëron ajo, e nëse ju\r\ngodet ndonjë e keqe, ata gëzohen për atë. Po, në qoftë se ju bëheni të\r\ndurueshëm dhe ruheni (prej mëkateve), dinakëria e tyre nuk do t’u\r\ndëmtojë aspak. Është e sigurt, se Allahut nuk mund t’i ikën ajo që\r\npunojnë ata43.",
  "Përkujto (O i dërguar) kur dole nga familja jote që t’ua përcaktosh\r\nbesimtarëve vendet për luftë, e Allahu është Dëgjues (i fjalëve)\r\ndhe i Gjithëdijshëm.",
  "Kur dy grupe prej jush gati u treguan të dobëta, po Allahu ishte\r\nqë iu ndihmoi atyre (që të mos largoheshin), prandaj besimtarët le t’i\r\nmbështeten vetëm Allahut44.",
  "Allahu ju ndihmoi juve në Bedër, kur ju ishit pak në numër, e për\r\ntë qenë mirënjohës, keni frikë nga Zoti.",
  "Kur ti ju thoshe besimtarëve: “A nuk është mjaft për ju, që Zoti\r\njuaj t\u0027ju vazhdojë ndihmën me tre mijë engjëjt e zbritur\u0022?",
  "Gjithsesi nëse tregoheni të qëndrueshëm dhe ruheni (nga\r\nmospërfillja e të dërguarit), e ata (armiqtë) t\u0027ju vijnë tash në këtë moment,\r\nZoti juaj ua vazhdon juve ndihmën me pesë mijë prej engjëjve\r\ntë dalluar me shenja.",
  "E atë (ndihmë) Allahu nuk e bëri për tjetër, por vetëm për t’iu\r\ngëzuar dhe me atë të qetësojë zemrat tuaja, përndryshe ndihma vjen\r\nvetëm prej Allahut, Ngadhënjyesit, më të Urtit.",
  "(U ndihmoi) Që ta këpusë një grup nga ata që nuk besuan (duke\r\ni vrarë a zënë robër), ose për t’u shkaktuar disfatë dhe ashtu të kthehen\r\ntë dështuar.",
  "Ty nuk të takon asgjë rreth çështjes, se a do t’ua pranojë Ai pendimin\r\napo do t’i dënojë ata, në të vërtetë ata janë zullumqarë.",
  "Vetëm e Allahut është gjithë çka në qiej e në tokë, Ai i fal atij\r\nqë do dhe Ai e dënon atë që do. Allahu është Mëkatfalës, Mëshirues\r\ni madh.",
  "O ju që besuat, mos e hani kamatën, që po e shumëfishoni dhe\r\nkini frikë (dënimin e) Allahut, ashtu që të gjeni shpëtim!",
  "131. Dhe ruajuni zjarrit, që është përgatitur për jobesimtarët!",
  "132. E bindjuni Allahut dhe të Dërguarit, ashtu që të mëshiroheni!",
  "Dhe ngutuni (me punë që meritoni) në falje mëkatesh nga Zoti\r\njuaj dhe për një xhenet, gjerësia e të cilit është sa gjerësia e qiejve dhe\r\ne tokës, i përgatitur për të devotshmit,",
  "të cilët japin kur janë në mirëqenie, edhe kur janë në vështirësi,\r\ndhe që e frenojnë mllefin, që ua falin (të keqen) njerëzve, e Allahu i\r\ndo bamirësit.",
  "Edhe ata që kur bëjnë ndonjë (mëkat) të shëmtuar, ose i bëjnë\r\nzullum vetes, e përmendin Allahun dhe kërkojnë falje për mëkatet e\r\ntyre - e kush i fal mëkatet përveç Allahut? - dhe që duke ditur, nuk\r\nvazhdojnë në atë që kanë punuar (në të keqen).",
  "Shpërblimi i të tillëve është falja nga Zoti i tyre dhe xhenetet\r\nnëpër të cilët rrjedhin lumenj, e aty do të rrinë përgjithmonë. Sa i mirë\r\nështë shpërblimi i atyre që punojnë.",
  "Përpara jush kanë kaluar popujt ndaj të cilëve janë zbatuar ligjet,\r\nndaj udhëtoni nëpër tokë dhe shikoni si ka qenë përfundimi i atyre që\r\npërgënjeshtruan.",
  "Ky (Kurani) është sqarim për njerëzit është udhëzim dhe këshillë\r\npër të devotshmit.",
  "E mos u dobësoni (fizikisht) dhe mos u dëshpëroni (shpirtërisht),\r\nderisa ju jeni më të lartit, po qe se jeni besimtarë të sinqertë.",
  "Në qoftë se juve ju preku çka ju dhemb (në Uhud), edhe atë\r\npopull (armikun) e pat prekur dhembje si kjo e juaja (në Bedër). Ne,\r\nkëto ditë i ndërrojmë (u japim në përdorim) mes njerëzve për t’u\r\nditur tek Allahu ata që besuan dhe për t’i zgjedhur disa prej jush për\r\ndëshmorë. Allahu nuk i do zullumqarët.",
  "Dhe që Allahu t’i pastrojë besimtarët, ndërsa gradualisht t’i\r\nshkatërrojë mosbesimtarët.",
  "A mos menduat ju, se do të hyni në xhenet e Allahu pa e ditur\r\n(pa u vërtetuar praktikisht), se cilët prej jush kanë luftuar dhe pa e\r\nditur cilët prej jush ishin të durueshëm.",
  "Ju ishit ata që dëshironit vdekjen para se të ballafaqoheshit me te.\r\nJa pra, atë e patë dhe e shikuat me sytë tuaj.",
  "Muhamedi nuk është tjetër vetëm se i dërguar. Edhe përpara tij\r\npati të dërguar (që vdiqën ose u vranë). E nëse ai vdes ose mbytet, a\r\ndo të ktheheshit ju prapa (nga feja ose lufta)! E kushdo që kthehet\r\nprapa, ai nuk i bën dëm Allahut aspak, kurse Allahu do t’i shpërblejë\r\nmirënjohësit.",
  "Askush nuk vdes pa vullnetin dhe lejen e Allahut. Ai është\r\nshënim i afatit të caktuar. E kush e dëshiron shpërblimin e kësaj bote,\r\nNe atij ia japim, e kush e dëshiron shpërblimin e botës tjetër, edhe atij\r\ndo t’ia japim atë, kurse mirënjohësit Ne do t’i shpërblejmë.",
  "E sa pejgamberë pati, që së bashku me ta luftuan turma të mëdha\r\nbesimtarësh, dhe për atë që i goditi në rrugën e Allahut, ata nuk u\r\ndobësuan nga ana morale, e as ajo fizike dhe as nuk u përulën. Allahu\r\ni do durimtarët.",
  "Fjala e tyre nuk ishte tjetër pos vetëm të thonin: \u0022Zoti ynë, na i\r\nfal mëkatet tona dhe lëshimet në punët tona dhe na forco në vendet\r\ntona (në luftë), ndihmona kundër popullit jobesimtar\u0022!",
  "Ndaj Allahu ua dha atyre shpërblimin e kësaj bote dhe shpërblimin\r\nmë të mirë të botës tjetër; Allahu i do punëmirët.",
  "O besimtarë, nëse iu nënshtroheni jobesimtarëve, ata ju kthejnë\r\nprapa aty ku ishit (në kufër) dhe atëherë do të jeni të humbur.",
  "Sepse vetëm Allahu është Ndihmëtar i juaji dhe Ai është më i\r\nmiri Ndihmës.",
  "Ne do të mbjellim frikën në zemrat e atyre që nuk besuan, sepse ata i trillojnë e i veshin Allahut zota të tjerë, duke mos pasur për këtë\r\nkurrfarë fakti, ndaj vendbanimi i tyre do të jetë xhehenemi. Sa i shëmtuar\r\nështë vendi i mizorëve.",
  "Allahu përmbushi premtimin e vet ndaj jush, kur ju me vullnetin\r\ne Tij i asgjësonit ata duke i mbytur, deri kur u dobësuat dhe u përçatë\r\nndërmjet vete, në çështjen e vendit (që u pat caktuar Pejgamberi) dhe\r\npasi vërejtët atë që dëshironit (prenë e luftës), atëherë kundërshtuat\r\n(urdhrin e Pejgamberit). Pati prej jush, që e deshën këtë jetë (ata u\r\nngutën pas presë), e pati prej jush që e deshën botën tjetër. Pastaj për\r\nt\u0027ju sprovuar u zmbrapsi juve nga ata. Po Allahu ju fali juve; Allahu\r\nështë Dhurues i madh ndaj besimtarëve.",
  "Dhe kur largoheshit e nuk përfillnit as njëri-tjetrin, ndërsa i Dërguari\r\nju thërriste mbrapa. Atëherë ju goditi me dëshpërim për dëshpërim\r\n(që i shkaktuat Pejgamberit), ashtu që mos të pikëlloheni për\r\natë që ju shpëtoi (preja e luftës), e as për atë që ju goditi. Allahu është\r\ni Njohur hollësisht me atë që veproni.",
  "Mandej pas asaj tronditjeje të rëndë, Ai iu lëshoi sa për qetësim\r\nnjë kotje (gjumë të lehtë), që e kaploi një grup prej jush, kurse një\r\ngrup e kishte preokupuar vetëm çështja e vetvetes. Ata formuan bindje\r\ntë padrejtë ndaj Allahut, bindje injorante, e thonin: “Ne nuk kemi\r\nnë dorë asgjë nga kjo çështje”! Thuaj: “E tërë çështja është vetëm në\r\nDuar të Allahut”! Ata fshehin në vetvete atë që ty nuk ta shprehin.\r\nThonin: “Sikur ne të kishim diçka në dorë në këtë çështje, ne nuk\r\ndo të mbyteshim këtu”! Thuaj: “Edhe sikur të ishit në shtëpitë tuaja,\r\natyre që iu është caktuar mbytja (vdekja), do të dilnin në vendin e\r\nflijimit të tyre!”, dhe kjo në mënyrë që Allahu të provojë atë që është\r\nnë zemrat tuaja (sinqeritetin ose hipokrizinë), dhe që ta pastrojë atë\r\nqë është në zemrat tuaja. Allahu është i Gjithëdijshëm për të fshehtat\r\nqë përmbajnë zemrat.",
  "Vërtet, ata që u zmbrapsën prej jush ditën e ndeshjes së dy grupeve\r\n(besimtarë dhe idhujtarë në Uhud), ata vetëm djalli i shtyu të\r\nrrëshqasin me disa punë të tyre që i bënë, po Allahu ua fali atyre gabimin;\r\nAllahu është Mëkatfalës i madh dhe shumë i Butë .",
  "O besimtarë, mos u bëni si ata që nuk besuan, dhe për vëllezërit\r\ne tyre që kishin dalë në udhëtim (tregtie e gjallërimi), ose që kishin\r\nshkuar në luftë thonin: “Sikur të kishin ndenjur pranë nesh (e të mos\r\ndilnin), ata as nuk do të vdisnin, as nuk do të mbyteshin”. Atë (bindje),\r\nAllahu ua bëri një dëshpërim në zemrat e tyre. Pse Allahu është Ai që\r\njep jetë dhe jep vdekje dhe Allahu është Vështrues i asaj që ju punoni.",
  "E sikur të ishit vrarë në rrugën e Allahut, ose t’u kishte zënë\r\nvdekja, do të gëzonit falje e mëshirë prej Allahut, që është shumë më\r\ne dobishme se ajo çka ata grumbullojnë.",
  "Po edhe nëse vdiqët (në shtrat) ose u vratë, patjetër do të tuboheni\r\ntek Allahu.",
  "Ti ishe i butë ndaj atyre, sepse Allahu të dhuroi mëshirë, e sikur\r\ntë ishe i vrazhdë e zemërfortë, ata do të shkapërderdheshin prej teje,\r\nprandaj ti falju atyre dhe kërko ndjesë për ta, e konsultohu me ta në\r\ntë gjitha çështjet, e kur të vendosësh, atëherë mbështetu tek Allahu, se\r\nAllahu i do ata që mbështeten.",
  "Nëse Allahu dëshiron t’ju ndihmojë, s’ka kush që mund t’ju\r\nmposhtë, e nëse Ai iu lë pa ndihmë, atëherë kush është ai pas Tij, që\r\ndo t’ju ndihmojë? Pra vetëm Allahut le t’i mbështeten besimtarët!",
  "Asnjë pejgamberi nuk i takoi të bëjë hile dhe kush bën hile (në\r\nndarjen e plaçkës së luftës), ai në Ditën e Kijametit vjen i ngarkuar me\r\natë që ka bërë, pastaj secilit njeri i jepet ajo që e ka fituar, duke mos iu\r\nbërë e padrejtë.",
  "A është njësoj ai që iu bind Allahut dhe kërkoi kënaqësinë e Tij,\r\nsi ai që tërhoqi kundër vetes hidhërim të madh nga Allahu dhe e ardhmja\r\ne tij është xhehenemi, që është përfundim shumë i keq?",
  "Ata kanë dallim te Allahu, e Allahu është Vështrues i asaj që ata\r\nveprojnë.",
  "Është e vërtetë se Allahu iu dha dhuratë të madhe besimtarëve,\r\nkur ndër ta nga mesi i tyre dërgoi të dërguar, që atyre t\u0027iu lexojë\r\nshpalljen e Tij, t’i pastrojë ata, t’ua mësojë Kuranin dhe Urtësinë\r\n(Sunetin), edhe pse më parë ata ishin krejtësisht të humbur.",
  "E kur juve ju goditi një dështim (në Uhud), e që ju ia patët dhënë\r\natë dyfish (armikut në Bedr), thatë: “Prej nga kjo”? Thuaj: “Ajo është\r\nnga vetë ju”! S’ka dyshim, se Allahu është i Plotfuqishëm për çdo\r\nsend.",
  "Ajo që ju goditi juve ditën e ballafaqimit të dy grupeve (besimtarë\r\ndhe idhujtarë), ishte me lejen e Allahut, për t’u dalluar besimtarët\r\ne sinqertë,",
  "dhe për t\u0027u ditur ata që ishin hipokritë. E atyre iu është thënë:\r\n“Ejani e luftoni në rrugën e Allahut ose mbroni veten!”- E ata thanë:\r\n“Sikur të dinim, se do të luftohej ne do të vinim pas jush!” Në atë moment\r\nata ishin më afër mosbesimit se besimit. Flisnin me gojët e tyre\r\natë që nuk e kishin në zemrat e tyre, por Allahu e di mirë për atë që\r\nfshehin.",
  "Ata që nuk luftuan atyre të vetëve iu thanë: “Sikur të na dëgjojnë\r\nneve (e të ktheheshin siç u kthyem ne), nuk do të vriteshin!”- Thuaju:\r\n“Largojeni pra vdekjen prej vetes suaj, nëse jeni të sigurt për atë që\r\nthoni?”",
  "Kurrsesi të mos mendoni, se janë të vdekur ata që ranë dëshmorë\r\nnë rrugën e Allahut. Përkundrazi, ata janë të gjallë duke u ushqyer te\r\nZoti i tyre,",
  "janë të gëzuar me atë që iu dha Allahu nga të mirat e Tij, dhe ata\r\nqë kanë mbetur ende pa iu bashkuar rradhëve të tyre, i përgëzojnë se për ta nuk ka, as frikë, dhe as që kanë pse të brengosen.",
  "Ata janë të gëzuar me begati e dhurata, që ua dha Allahu, e s’ka\r\ndyshim se Allahu nuk ua humb shpërblimin besimtarëve,",
  "të cilëve edhe pasi i goditi plaga iu përgjigjën Allahut dhe të\r\nDërguarit. E për ata prej tyre që bënë mirë dhe u ruajtën, është një\r\nshpërblim i madh.49",
  "Dhe atyre (shokëve të Pejgamberit) të cilëve dikush ju tha: “Populli\r\n(idhujtarët) është tubuar (që prapë) t’ju sulmojë, pra kini frikë!”-\r\npor kjo vetëm ua shtoi edhe më shumë besimin e thanë: “Neve na\r\nmjafton që kemi Allahun, Ai është Mbrojtësi më i mirë!”",
  "Dhe ata pa i gjetur kurrfarë e keqe fituan begati e mirësi të mëdha\r\nnga Allahu dhe e arritën kënaqësinë e Tij, Allahu është Dhurues i\r\nmadh.",
  "Po atë (propagandë) e bëri vetëm shejtani, që dëshironte me\r\nmiqtë e vet (idhujtarët), t’ju frikësojë, po ju mos u frikësoni prej tyre,\r\nfrikësomuni Mua, nëse jeni besimtarë.",
  "E ty të mos të brengosin ata që përpiqen për mosbesim, ata\r\nkurrsesi nuk mund të dëmtojnë asgjë Allahun. Allahu me urtësinë e\r\nvet dëshiron, që atyre të mos u takojë kurrfarë e mire në botën tjetër\r\ndhe ata kanë një dënim të madh.",
  "Ata që në vend të besimit pranuan kufrin, nuk i bëjnë dëm asgjë\r\nAllahut, ata i pret një dënim i idhët.",
  "Të mos mendojnë ata, që nuk besuan, se afatin që u dhamë Ne\r\natyre të jetojnë, është në dobi të tyre. Ne i lamë të jetojnë vetëm që\r\ntë shtojnë edhe më shumë mëkate, se ata i pret një dënim nënçmues.",
  "Allahu nuk është që t’i lërë besimtarët ashtu siç jeni, pa dalluar\r\ntë keqin nga i miri. Allahu nuk ju zbulon juve të fshehtat (e të dini se\r\nç’mbajnë në zemrat e tyre?), por Allahu është Ai që nga të dërguarit\r\ne vet zgjedh atë që do (e i zbulon ndonjë të fshehtë). Prandaj besoni\r\nAllahun dhe të dërguarit të Tij, e nëse i besoni dhe nëse ruheni,\r\natëherë ju keni një shpërblim të madh.",
  "Ata, që bëjnë koprraci me atë që nga të mirat e veta u dha Allahu,\r\ntë mos mendojnë kurrsesi, se ajo është në dobi të tyre. Jo, ajo është në\r\ndëm të tyre. Ajo e mirë me çka bënë koprraci në Ditën e Kijametit\r\ndo t\u0027u mbështillet në qafën e tyre. Allahut i mbesin trashëgim\r\nqiejt dhe toka, Allahu është i Njohur mirë me atë që veproni.",
  "Allahu ka dëgjuar fjalën e tyre që thanë: “Allahu është i varfër e\r\nne jemi të pasur!” Ne do ta shënojmë atë që thanë ata dhe që i vranë\r\npejgamberët pa kurrfarë faji, e do t\u0027ju themi: \u0022Vuajeni mundimin e\r\ndjegies së zjarrit,",
  "kjo është meritë e duarve tuaja, se Allahu nuk është zullumqar\r\nndaj robërve”.",
  "Ata janë që thanë: “Allahu na ka porositur, që të mos besojmë asnjë të dërguar derisa ai të na sjellë një kurban, që do ta hajë zjarri.\r\nThuaju: \u0022Para meje juve ju erdhën të dërguar me argumente dhe me\r\natë që thatë, e përse i vratë ata, nëse thoni të vërtetën?”",
  "Po nëse ata të përgënjeshtrojnë ty, janë përgënjeshtruar edhe\r\npara teje të dërguar, që iu erdhën me argumente të prera, me shkrime\r\nqiellore dhe me libër të ndritshëm.",
  "Secili njeri do të shijojë vdekjen, e shpërblimet tuaja do t’iu\r\nplotësohen Ditën e Kijametit, e kush i shmanget zjarrit e futet në\r\nxhenet, ai ka arritur shpëtim, e jeta e kësaj bote nuk është tjetër pos\r\nnjë përjetim mashtrues.",
  "Ju patjetër do të sprovoheni si në pasurinë tuaj, si në veten tuaj,\r\nmadje do të dëgjoni ofendime të shumta prej atyre që ju është dhënë\r\nlibri para jush, e edhe prej idhujtarëve, po në qoftë se duroni dhe ruheni,\r\najo është gjëja më vendimtare.",
  "Dhe kur Allahu mori zotimin nga ata që iu pat dhënë libri: që\r\ngjithqysh t’ua publikoni atë njerëzve, e të mos e fshihni, por ata e lanë\r\npas dore dhe e ndërruan atë me pak send të kësaj jete. Sa ndërrim të\r\nkeq bënë ata!",
  "Mos mendo se janë të shpëtuar ata që gëzohen për atë që bënë (e\r\nfshehën çështjen tënde) dhe dëshirojnë të jenë të lavdëruar për atë që\r\nnuk e punuan, mos llogarit shpëtim për ta (nuk e thanë të vërtetën),\r\nata kanë një dënim të dhëmbshëm.",
  "Vetëm Allahut i takon sundimi i qiejve e i tokës dhe Allahu është\r\ni Gjithëfuqishëm për çdo send.",
  "Në krijimin e qiejve e të tokës, në ndryshimin e natës dhe të\r\nditës, ka argumente të qarta për ata që kanë arsye dhe intelekt,",
  "për ata që Allahun e përmendin me përkujtim, kur janë në këmbë, kur janë ulur, kur janë të shtrirë dhe thellohen në mendime rreth\r\nkrijimit të qiejve e të tokës (duke thënë): Zoti ynë, këtë nuk e krijove\r\nkot, i lartësuar qofsh, ruana prej dënimit të zjarrit!",
  "Zoti ynë, atë që Ti e fut në zjarr, atë e ke poshtëruar; për mizorët\r\nnuk ka ndihmëtarë!",
  "Zoti ynë, ne dëgjuam një thirrës që ftonte për besim (e që\r\nthoshte): Të besoni Zotin tuaj! E ne besuam! Zoti ynë, na i falë mëkatet\r\ntona, na i mbulo të metat dhe pas vdekjes na bashko me të mirët!",
  "Zoti ynë, jepna atë që nëpërmjet të dërguarve të Tu, na e premtove\r\ndhe në Ditën e Kijametit mos na turpëro; vërtet Ti je Ai që nuk\r\ne shkel premtimin!”",
  "Zoti i tyre iu përgjigj lutjes së tyre (e tha): Unë nuk ia humb\r\nmundin asnjërit prej jush, mashkull qoftë apo femër. Ju jeni njëri nga\r\ntjetri, por ata që u dëbuan prej shtëpive të tyre dhe emigruan, u munduan\r\nvetëm pse ishin në rrugën Time, luftuan dhe u vranë, atyre patjetër\r\ndo t’ua shlyej mëkatet e tyre dhe do t’i vej në xhenete në të cilët\r\nburojnë lumenj. Ai është shpërblim nga ana e Allahut, se më i miri i\r\nshpërblimeve është tek Allahu.",
  "Të mos mashtrojë bredhja nëpër qytete e atyre që nuk besuan,",
  "ajo është një kënaqësi e pakët, e pastaj vendi i tyre është\r\nxhehenemi, që është vend mjerimi.",
  "Por ata që ia patën frikën Zotit të tyre, ata i kanë xhenetet nëpër të\r\ncilat rrjedhin lumenj dhe aty janë përgjithmonë. Ajo është pritje nga ana\r\ne Allahut, e për të mirët më e dobishmja është ajo që është tek Allahu.",
  "Po edhe nga Ithtarët e Librit ka që besojnë Allahun, e besojnë\r\natë që iu është shpallur juve, e besojnë atë që është shpallur atyre, janë\r\ntë bindur ndaj Allahut, dhe argumentet e Allahut në shpallje nuk i\r\nshesin për pak send të kësaj jete, të tillët kanë shpërblimin e vet tek\r\nZoti i tyre, e Allahu është që e bën shpejt llogarinë.",
  "O ju besimtarë, bëni durim, bëhuni të qëndrueshëm kundër\r\narmikut, rrini të përgatitur dhe që të shpëtoni ruajuni dënimit të Allahut.\r\n52",
  "O ju njerëz! Kini frikë Zotin tuaj, që ju ka krijuar prej një veteje\r\n(njeriu) dhe nga ajo krijoi palën (shoqen) e saj, e prej atyre dyve u\r\nshtuan burra shumë e gra. Dhe kini frikë Allahun, që me emrin e Tij\r\npërbetoheni, ruajeni farefisin, se Allahu është Mbikëqyrës mbi ju.",
  "Bonjakëve (jetimëve) jepuani pasurinë e tyre (kur të rriten), dhe\r\nmos e ndërroni të pastërtin (mallin tuaj që e keni hallall) me të ndytin\r\n(me haramin), edhe mos e hani pasurinë e tyre (të përzier) me pasurinë\r\ntuaj, se ky është mëkat i madh.",
  "Në qoftë se frikoheni, se nuk do të jeni të drejtë ndaj bonjakeve,\r\natëherë martohuni me ato gra që ju pëlqejnë; me dy, me tri e me katër.\r\nE nëse i frikoheni padrejtësisë (ndaj tyre), atëherë vetëm me një, ose\r\n(martohuni) me ato që i keni nën pushtetin tuaj (robëreshat). Ky\r\n(përkufizim) është më afër, që të mos gaboni.",
  "Grave jepuani dhuratën e obliguar të kurorës së tyre (mehrin), e në\r\nqoftë se ato nga vullneti i vet ju falin diçka nga ajo, atëherë pranojeni\r\n(hajeni) atë të lejuar e të mirë.",
  "Mendjelehtëve (të papjekurve) mos u jepni pasurinë tuaj, që Allahu\r\ne bëri për ju mëkëmbje, e ata ushqeni nga ajo, veshini dhe ju thoni\r\nfjalë të mira.",
  "Provoni bonjakët derisa të bëhen për martesë (të arrijnë moshën\r\nmadhore), e nëse vëreni tek ata pjekuri, atëherë dorëzojuani atyre pasurinë\r\ne tyre. Mos e hani atë pa të drejtë dhe pa nevojë dhe duke\r\nu ngutur para se të rriten ata. Kush është i pasur le të ruhet (nga\r\nshfrytëzimi i pasurisë së jetimëve), e kush është i varfër, le të hajë me\r\nmaturi. E kur t\u0027ju dorëzoni atyre pasurinë e vet, dëshmoni atë (që ju\r\ndorëzoni). Mjafton që Allahu është Llogaritës.",
  "Meshkujve ju takon pjesë nga pasuria që lënë prindërit e të afërmit\r\n(pas vdekjes), edhe femrave ju takon pjesë nga ajo që lënë prindërit e\r\ntë afërmit, le të jetë pak ose shumë ajo që lënë, ju takon pjesë e caktuar\r\n(nga Zoti).",
  "Kur të paraqiten në pjesëtimin e pasurisë, që ka lënë i vdekuri të\r\nafërm, bonjakë dhe të varfër (që nuk janë pjesëtarë në trashëgim), jepuni\r\nnga ajo (pasuri e lënë) dhe atyre thuajuni fjalë të mira.",
  "Le të frikësohen ata (në prag të vdekjes) sikur të linin pas vete pasardhës\r\ntë paaftë për të cilët kanë dro (si do të jetë gjendja e tyre), prandaj\r\nle t’i ruhen Allahut (dënimit të Tij) dhe le t’ju thonë (jetimëve)\r\nfjalë të drejta (prindërore).",
  "Ata që e hanë pa të drejtë pasurinë e jetimëve, në të vërtetë ata\r\nhanë atë që mbush barkun e tyre zjarr dhe do të futen në zjarrin e\r\nxhehenemit.",
  "Allahu ju urdhëron për (çështjen e trashëgimit) fëmijët tuaj: për\r\nmashkullin hise sa për dy femra; nëse janë (trashëgimtare) vetëm femra,\r\ndy e më shumë, atyre ju takojnë dy të tretat e pasurisë që trashëgohet;\r\nnëse është një femër, asaj i takon gjysma; për prindërit, për secilin\r\nnga ata, ju takon e gjashta nga ajo që ka lënë (i vdekuri) nëse\r\nka fëmijë; e në qoftë se (i vdekuri) nuk ka fëmijë e atë e trashëgojnë\r\n(vetëm) prindërit, atëherë nënës së tij i takon një e treta; në qoftë se\r\nai (i vdekuri) ka vëllezër, nënës së tij i takon vetëm një e gjashta, (kjo\r\ne drejtë në trashëgim bëhet) pasi të kryhet testamenti (vasijeti), që ka\r\nlënë dhe pasi të lahet borxhi; ju nuk dini se kush është më afër dobisë\r\nsuaj, prindërit tuaj ose fëmijët tuaj. (Ky përcaktim është) Urdhër nga\r\nAllahu. Vërtet Allahu është i Gjithëdijshmi, më i Urti.",
  "Juve ju takon gjysma e asaj (pasurie) që lënë gratë e juaja, nëse ato\r\nnuk kanë fëmijë, por nëse ato kanë fëmijë juve ju takon një e katërta\r\nnga ajo që lënë ato, pasi të kryhet testamenti i tyre dhe pasi të lahet\r\nborxhi. Atyre (grave) ju takon një e katërta nga ajo që lini ju, nëse nuk\r\nkeni fëmijë, por nëse keni fëmijë, atyre ju takon një e teta nga ajo që leni pas kryerjes së testamentit që keni përcaktuar ose borxhit. Në\r\nqoftë se (i vdekuri) është mashkull ose femër, e trashëgohet nga ndonjë\r\ni largët (pse s’ka, as prindër, as fëmijë) po ka një vëlla ose një motër\r\n(nga nëna), atëherë secilit prej tyre u takon një e gjashta, e në qoftë se\r\nse janë më shumë (se një vëlla ose se një motër) ata janë pjesëmarrës\r\ntë barabartë në të tretën (e tërë pasurisë), pas testamentit të porositur\r\nose borxhit, e duke mos dëmtuar (trashëguesit). Ky përcaktim është\r\nporositur prej Allahut. Allahu është i Gjithëdijshëm, shumë i Urtë",
  "Këto janë (dispozita) të caktuara prej Allahut. Kush i bindet\r\nAllahut, (urdhrave të Tij) dhe të Dërguarit të Tij, atë e dërgon në\r\nxhenete nën të cilat burojnë lumenj. Aty do të jenë përgjithmonë. E\r\nky është shpëtim i madh.",
  "Kush e kundërshton Allahun dhe të Dërguarin e Tij, dhe i shkel\r\ndispozitat e Tij, atë e shtie në zjarr të përjetshëm. E për të është një\r\ndënim poshtërues.",
  "Ato që bëjnë imoralitet (zina) nga gratë tuaja kërkoni që kundër\r\ntyre të dëshmojnë katër vetë prej jush (burra); nëse vërtetohet me\r\ndëshmitarë (imoraliteti), mbyllini ato në shtëpi derisa t’i marrë vdekja,\r\nose derisa Allahu të përcaktojë ndonjë rrugë për to.",
  "Ata të dy prej jush që bëjnë atë (imoralitet-zina), ndëshkoni; e në\r\nqoftë se ata pendohen dhe përmirësohen, atëherë hiqni dorë prej tyre,\r\nse Allahu është gjithnjë Pranues i pendimit edhe është Mëshirues i\r\nmadh.",
  "Pendim i pranueshëm tek Allahu është vetëm ai i atyre, që e bëjnë\r\ntë keqen me mosdije e pastaj shpejt pendohen; të tillëve Allahu jua pranon pendimin, se Allahu është i Gjithëdijshmi, më i Urti.",
  "Nuk është pendim (i pranueshëm) i atyre, që bëjnë punë të këqija\r\nvazhdimisht dhe vetëm atëherë kur i vjen vdekja ndonjërit prej tyre,\r\ntë thotë: “Unë tashti u pendova!”, e as i atyre që vdesin duke qenë\r\njobesimtarë. Ndaj tyre kemi përgatitur dënim të ashpër.",
  "O ju që besuat, nuk është e lejuar për ju të trashëgoni gratë (e të\r\nvdekurve) në mënyrë të dhunshme, e as t’i shtrëngoni për t’u marrë\r\ndiçka nga ajo, që ju keni dhënë atyre, përveç nëse ato bëjnë ndonjë\r\nimoralitet të hapur. Çoni jetë të mirë me to. Nëse i urreni ato, bëni\r\ndurim pse",
  "Në qoftë se dëshironi të ndërroni (ta merrni) një grua në vend të\r\nnjë gruaje (të lëshuar), e asaj (të lëshuarës) i keni pas dhënë një shumë\r\ntë madhe, mos merrni prej saj asnjë send. A doni ta merrni atë pa të\r\ndrejtë e në mënyrë mizore?",
  "Dhe si mund ta merrni atë, kur iu keni bashkuar njëri-tjetrit (në\r\nnjë shtrat) dhe kur ato kanë marrë prej jush një besë të fortë?55",
  "Mos u martoni me ato gra me të cilat qenë të martuar prindërit\r\ntuaj, me përjashtim të asaj që ka kaluar (para Islamit) pse ajo ishte\r\nturpësi, përbuzje e traditë e shëmtuar.",
  "U janë ndaluar juve (të martoheni me): nënat tuaja, bijat tuaja,\r\nmotrat tuaja, hallat tuaja, tezet tuaja, bijat e vëllaut, bijat e motrës,\r\nnënat tuaja që ju kanë dhënë gji, motrat nga gjiri, nënat e grave tuaja\r\n(vjehrrat) dhe vajzat që janë nën kujdesin tuaj e të lindura (prej tjetër\r\nbabai) nga gratë tuaja me të cilat patët kontakt, e nëse nuk keni pasur\r\nkontakt me to (me gratë), atëherë s’ka pengesë (të martoheni me\r\nato vajza), dhe (janë të ndaluara) gratë e bijve tuaj, që janë të lindjes suaj (jo të bijve të adoptuar), dhe të bashkoni (në një kurorë) dy motra,\r\npërpos asaj që ka kaluar. Vërtetë, Allahu është Shumëfalës dhe\r\nMëshirues i madh.",
  "(Nuk ju lejohet të martoheni) Edhe me gra të martuara (që kanë\r\nburrat e nuk janë të lëshuara), përveç atyre që i keni futur në pushtetin\r\ntuaj (robëreshat e luftës). (Ky është) obligim mbi ju nga Allahu. U\r\njanë lejuar, pos këtyre (që u përmendën), të tjerat që t’i merrni me\r\npasurinë tuaj (me mehër), duke pasur si qëllim bashkëshortësi e jo\r\nprostitucion. E për atë që përjetuat ju nga ato (gratë me të cilat patët\r\nkurorë), jepuani shpërblimin e tyre të caktuar, se është obligim. E nuk\r\nka pengesë për ju pas përcaktimit (të mehrit), në atë që ju pëlqeni mes\r\nvete. Allahu është i Gjithëdijshmi, më i Urti.",
  "Dhe kush nuk ka prej jush mundësi materiale, që të martohet\r\nme femra të lira besimtare, le të martohet me ato besimtare tuaja,\r\nqë i keni nën pushtetin tuaj (robëreshat). Allahu di më së miri për\r\nbesimin tuaj. Ju jeni nga njëri-tjetri (të një origjine). Pra, martohuni\r\nme ato (robëresha) me lejen e të zotërve të tyre dhe jepuani dhuratën\r\ne obligueshme të kurorës (mehrin) në mënyrë të drejtë, (zgjidhni) të\r\nndershme e jo prostituta të hapta apo të fshehta. E kur të jenë të\r\nmartuara ato, nëse bëjnë ndonjë punë të turpshme, ndëshkimi kundër\r\ntyre është sa gjysma e atij të grave të lira (jo robëresha). Kjo (martesë\r\nme robëresha) është e lejuar për ata që i frikësohen imoralitetit, por\r\ntë jeni të durueshëm, është më mirë për ju. Allahu është Shumëfalës,\r\nMëshirëplotë.",
  "Allahu dëshiron t’ju sqarojë çështjet e t’ju drejtojë në rrugën e\r\natyre, që ishin para jush (pejgamberëve) dhe t\u0027ju pranojë pendimin.\r\nAllahu është i Gjithëdijshëm (për gjendjen e robërve) dhe është i Urtë.",
  "Allahu dëshiron t’ju pranojë pendimin, e ata që ndjekin dëshirat e\r\nepsheve dëshirojnë, që ju të shmangeni në tërësi (nga rruga e drejtë).",
  "Allahu dëshiron t’ju lehtësojë (dispozitat), sepse njeriu është krijuar\r\ni dobët.",
  "O ju që besuat, mos e hani pasurinë e njëri-tjetrit në mënyrë të\r\npalejuar, përpos tregtisë në të cilën keni pajtueshmëri mes vete, dhe\r\nmos e vritni veten tuaj (duke vrarë njëri-tjetrin). Vërtet, Allahu është\r\ni Mëshirueshëm për ju.",
  "Kush e bën këtë (që ndaloi Zoti) qëllimisht dhe tejkalon kufijtë,\r\nNe do ta hudhim atë në një zjarr të fortë. Dhe kjo është e lehtë për\r\nAllahun.",
  "Nëse lagoheni prej mëkateve të mëdha, të cilat janë të ndaluara,\r\nNe ju shlyejmë mëkatet e vogla dhe ju fusim në një vend të ndershëm.",
  "Mos lakmoni në atë, që Allahu gradoi disa nga ju mbi disa të tjerë.\r\nBurrave ju takon hise nga ajo që fituan ata dhe grave gjithashtu ju\r\ntakon hise nga ajo që fituan ato. Allahut kërkojini nga të mirat e Tij.\r\nAllahu është i Gjithëdijshëm për çdo send.",
  "Ne u kemi caktuar për secilin trashëgimtarë, (të cilët marrin)\r\npjesën e pasurisë që lënë prindërit, ose të afërmit. E atyre që ju keni\r\npremtuar, jepuani pjesën e tyre. Allahu është Dëshmues mbi çdo send.",
  "Burrat janë përgjegjës për gratë, sepse Allahu ka graduar disa\r\nmbi disa të tjerët, dhe sepse ata kanë shpenzuar nga pasuria e\r\ntyre. Prandaj me atë që Allahu i bëri të ruajtura gratë e mira janë\r\nrespektuese, janë besnike ndaj të fshehtës. E ato që ua keni dro\r\nkryelartësisë së tyre, këshillojini, madje largohuni nga shtrati (e\r\nmë në fund), edhe rrihini (lehtë, nëse nuk ndikojnë këshillat as\r\nlargimi), e nëse ju respektojnë, atëherë mos u sillni keq ndaj tyre.\r\nAllahu është më i Larti, më i Madhi.",
  "Nëse i frikësoheni përçarjes mes tyre (burrit e gruas), dërgoni\r\nnjë gjykues të drejtë nga familja e tij dhe një gjykues të drejtë nga\r\nfamilja e saj. Nëse ata të dy (ndërmjetësuesit) kanë si qëllim pajtimin,\r\nAllahu ju mundëson afrimin mes tyre (burrit e gruas). Allahu është i\r\nGjithëdijshëm, është Njohës i mirë.",
  "Adhurojeni Allahun e mos i shoqëroni Atij asnjë send, silluni mirë\r\nndaj prindërve, ndaj të afërmve, ndaj jetimëve, ndaj të varfërve, ndaj\r\nfqinjit afër, ndaj fqinjit të largët, ndaj shokut pranë vetes, ndaj udhëtarit\r\ndhe ndaj robërve. Allahu nuk i do ata që janë kryelartë dhe ata\r\nqë lavdërohen,",
  "të cilët vetë janë koprracë dhe urdhërojnë njerëzit për koprraci,\r\ndhe e fshehin atë që iu ka dhënë Allahu nga mirësitë e veta. Ne kemi\r\npërgatitur dënim të turpshëm për jobesimtarët.",
  "Edhe ata që e japin pasurinë e tyre për sy e faqe të botës, e nuk\r\ne besojnë Allahun, as Ditën e Fundit. E ai që ka shok djallin, ai pra\r\nështë shok i shëmtuar.",
  "Dhe çka do t’i gjente ata, po ta besonin Allahun, Ditën e Gjykimit\r\ndhe të jepnin nga ajo që iu dhuroi Allahu? Po Allahu është i Gjithëdijshëm\r\npër ta.",
  "S’ka dyshim, se Allahu nuk bën padrejtësi, as sa grimca, e nëse ajo\r\nvepër është e mirë, Ai e shumëfishon atë dhe Vetë Ai i jep shpërblim\r\ntë madh.",
  "Dhe si do të jetë gjendja e atyre (që nuk besuan), kur Ne do të\r\nsjellim dëshmitarë për çdo popull, e ty do të sjellim dëshmitar mbi ata\r\n(që nuk të besuan)?",
  "Atë ditë ata që nuk besuan dhe kundërshtuan të Dërguarin do të\r\ndëshironin (të varroseshin) të rrafshohej mbi ta toka, sepse nuk mund\r\nt’i fshehin Allahut asgjë.",
  "O ju që besuat, mos iu afroni namazit duke qenë të dehur, derisa të\r\ndini se ç’flitni, e as duke qenë xhunubë (të papastër), derisa të laheni,\r\npërpos kur jeni udhëtarë. Nëse jeni të sëmurë, jeni në ndonjë udhëtim,\r\nose ndonjeri prej jush vjen nga ultësira (nevojtorja), ose keni prekur\r\ngratë (keni pasur marrdhënie intime me to), e nuk gjeni ujë, atëherë\r\nmësyjeni dheun dhe fërkoni me të fytyrat dhe duart (tejemmum).Allahu është Shlyes dhe Falës i madh i mëkateve.",
  "A nuk i vure re (Muhamed) ata që iu pat dhënë pjesë nga libri\r\n(paria fetare jehude), se si e vazhdojnë rrugën e gabuar dhe dëshirojnë\r\nqë edhe ju të humbni!?",
  "Allahu di më së miri për armiqtë tuaj. Mjafton që Allahu është\r\nPërkrahës i juaji dhe mjafton që Allahu është Ndihmëtar i juaji.",
  "Një palë nga jehuditë janë që i ndryshojnë fjalët (e Zotit) nga vendet\r\ne veta, e (kur i thërret ti) ata thonë: “Dëgjuam (fjalën tënde) dhe\r\nkundërshtuam (thirrjen tënde), dhe thonë: “dëgjo mos dëgjofsh!” (dhe\r\nthonë): “Raina” (këto i thonë) duke përdredhur gjuhët e tyre dhe duke\r\natakuar fenë. E sikur të thoshin ata: “Dëgjuam, respektuam, dëgjo dhe\r\nvështrona”, do të ishte më mirë për ta dhe më e drejtë, por për shkak të\r\nrefuzimit të tyre, Allahu i mallkoi, prandaj besojnë vetëm pak (besim\r\ngjysmak).",
  "O ju, që iu është dhënë libri, besojeni atë që e zbritëm (Kuranin),\r\ne që është vërtetues i atij që keni (Tevratit), para se të shlyejmë fytyrat\r\n(t’ua fshijmë shqisat) dhe t’i rrotullojmë ose t’i mallkojmë ata si i\r\nmallkuam ata të së shtunës. Urdhri i Allahut është i kryer.",
  "S’ka dyshim, se Allahu nuk fal (mëkatin) t’i përshkruhet Atij shok\r\n(idhujtarinë), e përpos këtij (mëkati) ia fal kujtdo. Kush i përshkruan\r\nAllahut shok ai ka trilluar një mëkat të madh.",
  "A nuk e ke kuptuar për ata që vlerësojnë veten? Jo, Allahu vlerëson\r\natë që do dhe nuk bën padrejtësi asnjë fije.",
  "Shiko se si shpifin kundër Allahut! Mjafton kjo (shpifje) si mëkat\r\ni hapët.",
  "A nuk u vure re atyre që iu është dhënë pjesë nga libri? Besojnë\r\nidhuj e djallëzi dhe për ata që nuk besuan thonë: “Këta janë në rrugë\r\nmë të drejtë, se ata që besuan!”",
  "Ata janë që Allahu i mallkoi, e atë që e mallkon Allahu, për të nuk\r\nka ndihmëtarë.",
  "A mos kanë ata ndonjë pjesë të pushtetit? Ata atëherë nuk do t’u\r\njepnin njerëzve as sa grimca.",
  "A ua kanë zili atyre njerëzve për atë që Allahu iu dha nga mirësitë\r\ne Tij? Ne iu patëm dhënë pasardhësve të Ibrahimit librin e sheriatin\r\ndhe iu patëm dhënë atyre pushtet të madh.",
  "Po disa prej tyre i besuan atij (Muhamedit), e disa e refuzuan. Për\r\nta mjafton zjarri i xhehenemit.",
  "Është e vërtetë, se ata që mohuan argumentet Tona do t’i hudhim\r\nnë zjarr. Sa herë që u digjen lëkurat e tyre, Ne ua ndërrojmë me lëkura\r\ntë tjera, që të shijojnë dënimin. Allahu është i Plotfuqishëm, i Drejtë.",
  "Ata që besuan dhe bënë vepra të mira, Ne do t’i fusim në xhenet\r\nnën të cilin burojnë lumenj, ku do të jenë përgjithmonë. Aty kanë\r\nedhe bashkëshorte të pastra e hije të mrekullueshme.",
  "Allahu ju urdhëron, që t\u0027u jepni amanetin të zotëve të tyre dhe\r\nkur të gjykoni, ju urdhëron të gjykoni me të drejtë mes njerëzve. Sa\r\ne mirë është kjo që Allahu ju këshillon me të. Vërtet Allahu është\r\nDëgjues i çdo gjëje dhe Gjithëvështrues (i asaj që ju veproni).",
  "O ju që besuat, bindjuni Allahut, respektoni të Dërguarin dhe përgjegjësit nga ju. Nëse nuk pajtoheni për ndonjë çështje, atëherë\r\nparashtrojeni atë tek Allahu (te libri i Tij) dhe tek i Dërguari, po qe\r\nse i besoni Allahut dhe Ditës së Fundit. Kjo është më e dobishme dhe\r\npërfundimi më i mirë.",
  "A i vure re ata që mendojnë se besuan atë që të zbriti ty, dhe atë\r\nqë zbriti para teje, se si dëshirojnë që mes tyre të gjykojë djalli, e duke\r\nqenë se janë të urdhëruar, që të mos e besojnë atë. E djalli dëshiron t’i\r\nhumbë në pafundësi.",
  "Kur u thuhet atyre: “Ejani (për të gjykuar) tek ajo që e zbriti Allahu\r\ndhe tek i Dërguari!\u0022, i sheh se si dyfytyrëshit ta kthejnë shpinën.",
  "E qysh do të jetë (gjendja e tyre) kur t’i godasë ata ndonjë e keqe,\r\ne shkaktuar nga vetë duart e tyre, e pastaj vijnë te ti (për t’u arsyetuar)\r\ndhe betohen në Allahun: “Ne nuk patëm tjetër qëllim, vetëm afrim e\r\npajtim” (e jo refuzimin e gjykimit tënd).",
  "Ata janë për të cilët e di Allahu çka mbajnë në zemrat e tyre. Po,\r\nti hiqu tyre, tërhiqu vërejtjen (për hipokrizi) dhe thuaju fjalë që lënë\r\npërshtypje në veten e tyre.",
  "Ne nuk dërguam asnjë të dërguar vetëm që me urdhrin e Allahut\r\nt’i bëhet respekt (nga njerëzit) atij. E sikur të vinin ata te ti, pasi ta kenë\r\ndëmtuar veten e tyre (nuk kanë pranuar gjykimin tënd), e të kërkonin\r\nata vetë ndjesë tek Allahu, e edhe i Dërguari të kërkojë ndjesë për ta,\r\nata do të kuptonin se Allahu është Pranues i vazhdueshëm i pendimit\r\ndhe është Mëshirues i madh.",
  "Për Zotin tënd jo, ata nuk janë besimtarë (të asaj që të zbriti ty, as\r\ntë asaj para teje), derisa të mos zgjedhin ty për të gjykuar në atë konflikt\r\nmes tyre, e pastaj (pas gjykimit tënd) të mos ndiejnë pakënaqësi\r\nnga gjykimi yt dhe (derisa) të mos nënshtrohen plotësisht.",
  "Sikur t’i kishim obliguar ata: vritni veten tuaj, apo: dilni prej atdheut\r\ntuaj, atë (obligim) nuk do ta zbatonin, me përjashtim të një\r\npakice prej tyre. Po sikur të zbatonin atë që këshilloheshin do të ishte\r\nmë mirë për ta dhe do t’i përforconte më shumë,",
  "dhe atëherë do t’u jepnim atyre nga ana Jonë shpërblim të madh,",
  "dhe do t’i udhëzonim në rrugë të drejtë.",
  "E kushdo që i bindet Allahut dhe të Dërguarit, të tillët do të jenë\r\nsë bashku me ata që Allahu i shpërbleu: (me) pejgamberët, besnikët e\r\ndalluar, dëshmorët dhe me të mirët. Sa shokë të mirë janë ata!",
  "Ky shpërblim i madh është prej Allahut. Mjafton që Allahu di më\r\nsë miri.",
  "O ju që besuat, rrini të përgatitur (të armatosur) dhe dilni (për në\r\nluftë) grup pas grupi apo të gjithë së bashku.",
  "Ka disa prej jush që zvarriten (nuk dalin në luftë). E nëse ju godet\r\njuve ndonjë e papritur thotë: \u0022Zoti më favorizoi, që nuk isha i pranishëm\r\nbashkë me ta (në luftë).”",
  "Po nëse ju takon juve ndonjë e mirë nga Allahu, ai (munafiku) me\r\nsiguri do të thoshte, si mos të kishte ekzistuar mes jush dhe mes tij\r\nndonjë njoftësi: për fat, të kisha qenë së bashku me ta e të kisha arritur\r\nnjë fitim të madh.",
  "Le të luftojnë në rrugën e Allahut ata që e japin jetën e kësaj bote\r\npër botën tjetër. Kush lufton në rrugën e Allahut e vritet (bie dëshmor)\r\nose triumfon, Ne do t’i japim atij shpërblim të madh.",
  "Ç’keni që nuk luftoni për Zotin dhe për (t’i shpëtuar) të paaftit:\r\nnga burrat, nga gratë e nga fëmijët, të cilët luten: “Zoti ynë! nxirrna\r\nnga ky fshat (Meka), banorët e të cilit janë mizorë. Jepna nga ana Jote\r\nshpëtim e ndihmë!”",
  "Ata që besuan luftojnë në rrugë të Allahut, e ata që nuk besuan\r\nluftojnë në rrugë të djallëzuar. Luftoni pra miqtë e djallit, s’ka dyshim\r\nse intriga e djallit është e dobët.",
  "A nuk i vure re ata që iu pate thënë: \u0022Ndalni duart tuaja prej\r\nluftës, e faleni namazin dhe jepeni zeqatin!\u0022 E kur iu bë atyre obligim\r\nlufta, ja një grup prej tyre iu frikësoheshin njerëzve, siç është frika ndaj\r\nAllahut, e edhe më e fortë. Thoshin: “Zoti ynë, pse na e bëre obligim\r\nluftën? Sikur të na e kishe shtyrë deri në një afat të afërt!” Thuaju:\r\n“Përjetimi i kësaj bote është pak, e për atë që është i devotshëm, bota\r\ntjetër është shumë më e dobishme. Nuk do t’ju bëhet padrejtësi, as sa\r\nfija.",
  "Kudo që të jeni vdekja do t’ju kapë, po edhe në qofshi në pallate të\r\nfortifikuara. E nëse i qëllon ata (munafikët) ndonjë e mirë, thonë: “Kjo\r\nështë nga Allahu”. E nëse i godet ndonjë e keqe thonë: “Kjo është nga\r\nti (Muhamed)” Thuaju: “Të gjitha janë nga Allahu!” Ç’është me këtë\r\npopull që nuk kupton gati asnjë send?",
  "Çfarëdo e mire që të vjen është nga Allahu, e çka të ndodhë nga\r\nndonjë e keqe është nga vetë ti. Ne të dërguam ty Pejgamber për\r\nmbarë botën. Mjafton që Allahu është Dëshmues për këtë.",
  "Kush i bindet Pejgamberit, ai i është bindur Allahut, e kush e\r\nrefuzon, Ne nuk të dërguam ty roje kundër tyre.",
  "Dhe thonë: “(jemi) Të bindur”. E kur largohen prej teje, një grup\r\nprej tyre (natën) planifikon diçka tjetër nga ajo që iu thua ti. Allahu\r\ne shënon atë që e ndryshojnë. Mos iu vër veshin atyre, e mbështetju\r\nAllahut, se mjafton mbrojtja e Allahut.",
  "A nuk e përfillin ata (me vëmendje) Kuranin? Sikur të ishte prej dikujt\r\ntjetër, përveç prej Allahut do të gjenin në te shumë kundërthënie.",
  "Madje kur iu vjen atyre (munafikëve) ndonjë lajm qetësues (kur\r\nfitojnë muslimanët), ose shqetësues (kur dështojnë), ata e përhapin atë,\r\ne sikur t’ia linin atë (përhapjen e lajmit) Pejgamberit dhe përgjegjësve\r\ntë tyre, ata do të dinin të nxjerrin përfundime (se si do të duhej shpallur).\r\nPor sikur të mos ishte dhuntia e Allahut ndaj jush dhe mëshira e\r\nTij, atëherë ju, pos një pakice, do të ndiqnit rrugën e djallit.",
  "Lufto në rrugën e Allahut! Nuk obligohet kush pos teje. Nxiti\r\nbesimtarët (për luftë), Allahu do të zmbrapsë fuqinë e të pabesëve.\r\nAllahu është më Fuqiforti, më Ndëshkuesi.",
  "Kush ofron ndihmë të mirë do të ketë pjesë nga ajo, dhe kush\r\nofron ndihmë të keqe do të ngarkohet me të. Allahu është i Plotfuqishëm\r\nndaj çdo sendi.",
  "Kur përshëndeteni me ndonjë përshëndetje, ju ktheni përshëndetjen\r\nedhe më të mirë, ose kthejeni ashtu. Allahu llogarit për çdo send.",
  "Allahu është Ai, që nuk ka të adhuruar me të drejtë pos Tij, Ai\r\npatjetër do t\u0027ju tubojë në Ditën e Gjykimit për të cilën gjë nuk ka\r\ndyshim. E kush mund të jetë më i vërtetë, se sa Allahu në thënie?",
  "E çka është me ju, që në çështjen e munafikëve jeni dy grupe;\r\nderisa për atë që bënë, Allahu i përmbysi ata? A mos doni ta vini në\r\nrrugë të drejtë atë që Allahu e ka humbur? Për atë që Allahu e ka\r\nhumbur, nuk do të gjeni rrugë!",
  "Ata dëshirojnë që edhe ju të mos besoni sikurse nuk besuan vetë\r\ndhe të bëheni njësoj. Mos zini miq prej tyre derisa ata të shpëngulen\r\n(si ju) për hir të Allahut, e nëse refuzojnë, atëherë kudo që t’i gjeni,\r\nkapni dhe vritini dhe prej tyre mos zini, as mik, as ndihmës.",
  "Përpos atyre që strehohen te një popull, me të cilin keni\r\nmarrveshje, dhe përpos atyre që vijnë te ju, e u vjen rëndë të\r\nluftojnë kundër jush, ose kundër popullit të vet. Sikur Allahu\r\ntë donte do t’ju jepte atyre fuqi e pushtet mbi ju dhe do t’ju\r\nluftonin. Në qoftë se ata tërhiqen prej jush, nuk ju luftojnë dhe ju\r\nofrojnë paqe, atëherë Allahu nuk ju lejon rrugë (luftë) kundër tyre.",
  "Ju do të hasni në të tjerë, që duan të sigurohen te ju (duke u paraqitur\r\nsi besimtarë) dhe të sigurohen te populli i vet (si jobesimtarë). E, sa\r\nherë që thirren (kundër jush) i përgjigjen thirrjes. Në qoftë se nuk\r\nlargohen prej jush, nuk ju ofrojnë paqe dhe nuk heqin dorë nga lufta\r\nkundër jush, atëherë kapini dhe vritini kudo që t’i takoni. Kundër tyre\r\niu kemi dhënë fakte të qarta.",
  "Asnjë besimtari nuk i është e lejuar të vrasë besimtarin tjetër, përpos\r\ngabimisht. E kush e vret gabimisht një besimtar, ai është i obliguar ta\r\nlirojë një rob besimtar dhe shpagimin (e gjakut) t’ia dorëzojë familjes\r\nsë tij, përpos në qoftë se ia falin (familja gjakun). Në qoftë se ai (i vrari\r\ngabimisht) është besimtar, por i takon popullit që është armik i juaji,\r\natëherë është obligim vetëm lirimi i një robi besimtar. Në qoftë se ai\r\n(i vrari) është nga ai popull, që keni marrëveshje me të, atëherë është\r\nobligim shpagimi i (gjakut) që i dorëzohet familjes së tij dhe lirimi\r\ni një robi besimtar. E kush nuk ka mundësi (të lirojë një rob), le të\r\nagjërojë dy muaj rresht, si pendim (i pranuar) ndaj Allahut. Allahu\r\nështë i Gjithëdijshmi, Ligjdhënësi më i drejtë.",
  "Kush e vret një besimtar me qëllim dënimi i tij është xhehenemi,\r\nnë të cilin do të jetë përgjithmonë. Allahu është i hidhëruar ndaj tij, e\r\nka mallkuar dhe i ka përgatitur dënim të madh.",
  "O ju që besuat, kur marshoni në rrugën e Allahut (për në luftë),\r\ntë jeni të matur (të mos nguteni), e mos i thoni atij që ju shpreh selamin\r\n(besimin): “Nuk je besimtar!”, duke kërkuar me të mjet (mall)\r\ntë jetës së kësaj bote, pse tek Allahu janë begatitë e mëdha. Ashtu\r\n(jobesimtarë) ishit edhe ju më parë, e Allahu ju dhuroi (besimin), pra\r\nsqaroni mirë! Allahu është i Njohur me hollësi për atë që veproni",
  "Nuk janë të barabartë prej besimtarëve ata që ndenjën (nuk luftuan)\r\ndhe ata që me pasurinë dhe me jetën e tyre luftuan në rrugën e\r\nAllahut, me përjashtim të atyre që ishin të penguar pa vullnetin e vet.\r\nAta që luftuan me pasurinë dhe me jetën e tyre, Allahu i gradoi në një\r\nshkallë më lartë mbi ata që ndenjën (me arsye). Por të gjithëve Allahu\r\nu premtoi shpërblim, ndërsa mbi ata që ndenjën (pa arsye) Allahu\r\ngradoi luftëtarët me një shpërblim të madh,",
  "me vende të larta, me falje gabimesh e mëshirë nga Ai. Allahu\r\nështë Shumëfalës dhe Mëshirues i madh.",
  "Engjëjt që ua morën shpirtin atyre që ishin mizorë të\r\nvetvetes ju thanë: “Në çka ishit ju? - Ata thanë: “Ne ishim të\r\npaaftë në atë tokë!” (engjëjt) ju thanë: “A nuk ishte e gjerë toka\r\ne Allahut e të migronit në të?” (e të praktikonit lirisht fenë e\r\nZotit). Vendi i tyre është xhehenemi dhe sa vend i keq është ai!;",
  "përveç atyre që ishin të paaftë nga burrat, gratë e fëmijët që nuk\r\nkishin mundësi të gjenin, as mënyrë, as rrugë (për shpërngulje),",
  "atyre do t’ua falë Allahu. Allahu është është Shlyes dhe Falës i\r\nmadh i mëkateve.",
  "Kush shpërngulet për hir (të fesë së) Allahut, ai gjen mundësi\r\ntë madhe dhe begati në tokë. E kush del prej shtëpisë si migrues tek\r\nAllahu dhe i Dërguari i Tij, dhe e zë vdekja (në rrugë), tek Allahu\r\nështë shpërblimi i tij. Allahu është Shumëfalës, Mëshirues i madh.",
  "Kur të jeni në udhëtim e sipër, nuk është mëkat për ju të shkurtoni\r\nnamazin, nëse frigoheni se jobesimtarët do të ju sjellin ndonjë të\r\nkeqe. Jobesimtarët janë armiq tuaj të hapët.",
  "Kur të jesh ti (Muhammed) bashkë me ta dhe ju fal namazin, një\r\ngrup prej tyre, duke i bartur armët, le të vijë e le të falet me ty (grupi\r\ntjetër në roje), e kur të bien në sexhde (të kryejnë një reqatë), këta le të\r\nqëndrojnë mbrapa jush (në roje), e le të vijë grupi tjetër, që nuk është\r\nfalur, e të falet me ty dhe le t’i bartin armët dhe të jenë në gjendje\r\ngatishmërie. Ata që nuk besojnë, e dëshirojnë moskujdesin tuaj ndaj\r\narmëve e mjeteve, që t\u0027iu vërsulen një herë me të gjitha fuqitë. Nëse\r\njeni të lodhur nga ndonjë shi ose jeni të sëmurë, nuk është mëkat të\r\nmos i bartni armët, por mbani gatishmërinë tuaj. Allahu ka përgatitur\r\ndënim nënçmues për jobesimarët.",
  "Kur të kryeni namazin (e frikës) përmendeni Allahun, kur jeni\r\nnë këmbë, ulur, të mbështetur. E kur të qetësoheni (nga lufta), atëherë\r\nfaleni namazin në mënyrë të rregullt, pse namazi është obligim (për\r\nkohë) i caktuar për besimtarët.",
  "Mos u tregoni të dobët në ndjekjen e armikut, pse nëse ndjeni\r\ndhembje, edhe ata ndjejnë dhembje sikurse ju, e ju shpresoni nga\r\nAllahu çka ata nuk shpresojnë. Allahu është i Gjithëdijshëm,\r\nLigjdhënës i Urtë.",
  "Ne të zbritëm ty (Muhamed) librin (Kuranin) me plot të vërteta,\r\nqë të gjykosh mes njerëzve me atë që të mësoi Allahu. Mos u ngatërro\r\nme tradhtarët (mos u dil në ndihmë).",
  "Kërkoji falje (për këtë) Allahut. Allahu është Falës dhe Mëshirues\r\ni madh.",
  "Mos polemizo për ata që tradhtojnë vetveten. Allahu nuk e do\r\natë që është gënjeshtar e mëkatar.",
  "Ata fshihen (turpërohen) prej njerëzve, e nuk turpërohen prej\r\nAllahut, e Ai është me ta edhe kur planifikojnë fshehtas thënie me të\r\ncilat nuk është i kënaqur Ai. Allahut nuk mund t’i shpëtojnë veprimet\r\ne tyre.",
  "Ja, ju jeni ata që i mbrojtët (gënjeshtarët) në jetën e kësaj bote,\r\nkush do të polemizojë me Allahun për ta Ditën e Gjykimit, apo kush\r\ndo t’i marrë në mbrojtje?",
  "Kush bën ndonjë të keqe ose e ngarkon veten, pastaj kërkon falje\r\ntek Allahu, ai e gjen Allahun Shumëfalës e Mëshirues të madh.",
  "Kush bën ndonjë mëkat, ai ka ngarkuar veten. Allahu është i\r\nGjithëdijshëm (i di hollësitë) dhe është Gjykatës i Drejtë.",
  "Kush bën ndonjë gabim ose mëkat, e pastaj atë ia hedh një të\r\npafajshmi, ai ngarkohet me një shpifje e me një mëkat të hapët.",
  "E sikur të mos ishte dhuntia e Allahut dhe mëshira e Tij ndaj\r\nteje, një grup prej tyre do të humbte ty, por ata nuk humbin tjetër,\r\npos vetes së tyre. Ty nuk mund të dëmtojnë asgjë. Allahu të shpalli ty\r\nlibrin dhe urtësinë (Sunetin), të mësoi çka nuk dije. Dhuntia e Allahut\r\nndaj teje është shumë e madhe.",
  "Në shumë biseda të tyre të fshehta nuk ka kurrfarë dobie, përveç\r\n(bisedës) kush këshillon për lëmoshë, për ndonjë të mirë ose pajtim\r\nmes njerëzve. E kush i bën këto duke pasur si qëllim vetëm kënaqësinë\r\ne Allahut, Ne do t’i japim (në botën tjetër) shpërblim të madh.",
  "Kush i kundërvihet të Dërguarit, pasi i është bërë e qartë e\r\nvërteta dhe ndjek rrugë tjetër nga ajo e besimtarëve, Ne e lëmë në atë\r\nqë e ka zgjedhur (në Dunja), dhe e fusim në xhehenem. Përfundim i\r\nkeq është ai.",
  "Është e vërtetë se Allahu nuk fal (mëkatin) t’i bëhet Atij shok, e\r\npos këtij (mëkati), të tjerat ia fal atij që dëshiron. Ai që i përshkruan\r\nshok Allahut, ai ka humbur dhe bërë një largim të madh (prej të vërtetës).",
  "Ata nuk lusin tjetër pos Tij vetëm (emra idhujsh) femra dhe nuk\r\nlusin tjetër pos djallit plot sherr.",
  "Atë e mallkoi Allahu. Ai ka thënë: “Unë do të përfitoj një pjesë\r\ntë caktuar të robërve të Tu,",
  "do t’i shmang (nga e vërteta), do t’i bëj të shpresojnë në gjëra\r\ntë kota, do t\u0027i urdhëroj dhe ata do të shqyejnë veshët e bagëtive,\r\ndhe do t’i urdhëroj dhe ata do të shëmtojnë krijesat e Allahut”.\r\nE kush e bën mik djallin, e jo Allahun, ai ka dështuar sheshazi.",
  "Ai iu premton atyre dhe i bën të shpresojnë, por djalli nuk premton\r\ntjetër vetëm se mashtrim.",
  "Të tillët (që ndjekin djallin) kanë vendin në xhehenem dhe prej\r\ntij nuk kanë të ikur (shpëtim).",
  "E ata që besuan dhe bënë vepra të mira, Ne do t’i vendosim në\r\nxhenete, ku rrjedhin lumenj e ku do të jenë përgjithmonë. Premtimi i saktë i Allahut. E kush mund të jetë më i saktë në fjalë, se Allahu?",
  "Nuk është (shpëtim) sipas shpresave tuaja, as sipas shpresave të\r\nIthtarëve të Librit. Kushdo që bën keq, do të ndëshkohet me të, dhe\r\npos Allahut, nuk ka për t’i gjetur vetes, as mbrojtës, as ndihmës.",
  "Kush bën ndonjë nga punët e mira, qoftë mashkull ose femër\r\nduke qenë besimtar, të tillët hyjnë në xhenet dhe nuk u bëhet farë\r\npadrejtësie.",
  "Kush ka fe më të mirë, se ai që sinqerisht i është bindur Allahut,\r\ndhe duke qenë bamirës, e ndjek fenë e drejtë të Ibrahimit? Allahu e\r\nzgjodhi Ibrahimin të dashur të ngushtë.",
  "Vetëm të Allahut janë çka në qiej dhe çka në tokë. Allahu është\r\nGjithëpërfshirës i çdo gjëje (me dijen dhe fuqinë e Tij).",
  "Kërkojnë prej teje (Muhamed) përgjigje - fetva për (çështjen)\r\ngratë. Thuaju: “Allahu ju sqaron për to dhe kjo që po ju lexohet nga\r\nlibri (Kurani) përkitazi me gratë jetime, me të cilat lakmoni të martoheni\r\nme to, e nuk iu jepni atë, që është caktuar (mehër ose trashëgim),\r\n(ju sqaron) lidhur me të paaftit (fëmijët jetimë) dhe që të mbani\r\ndrejtësi ndaj jetimëve!\u0022 Dhe, çfarëdo të mire që punoni, Allahu di\r\nshumë për të.",
  "Nëse ndonjë grua i frikësohet largimit ose ftohjes së burrit të vet\r\nndaj saj, atëherë nuk gabojnë po qe se bëjnë mes vete ndonjë mbarim\r\n(pajtim). Pajtimi është më i dobishmi. Megjithëkëtë koprracia është e\r\npranishme ndër njerëz. Por nëse silleni mirë dhe ruheni, s\u0027ka dyshim\r\nse Allahu hollësisht është i Njohur me gjithë çka veproni.",
  "Ju kurrsesi nuk do të mund ta mbani drejtësinë mes grave,\r\nedhe nëse përpiqeni, pra mos anoni plotësisht nga ndonjëra e të lini\r\ntjetrën si të varur. E nëse përmirësoheni dhe ruheni (padrejtësisë),\r\natëherë Allahu është Shumëfalës dhe Mëshirues i madh.",
  "Por nëse ndahen prej njëri tjetrit, Allahu begaton me mirësinë e\r\nTij secilin prej tyre. Allahu është Bujar i madh, i Plotdijshëm.",
  "Vetëm e Allahut është çka në qiej e çka në tokë. Ne ju patëm\r\nsugjeruar atyre, që iu pat dhënë libri para jush, e edhe juve që të keni\r\nfrikë nga Allahu. Po në mos besofshit, (dijeni se) e Allahut është çka\r\nnë qiej dhe çka në tokë. Allahu është i Pasur (nuk ka nevojë për asgjë)\r\ndhe i Lavdëruar.",
  "Të Allahut janë gjithë çka në qiej e çka në tokë. Mjafton që\r\nAllahu është i Përkujdesshëm.",
  "Nëse Ai dëshiron, ju zhduk juve or njerëz, e sjell të tjerë. Për këtë\r\nështë i Plotfuqishëm.",
  "Kush (me punën e vet) dëshiron shpërblimin e kësaj bote (ai\r\ngabon), shpërblimi i kësaj dhe i asaj botës tjetër është tek Allahu, e\r\nAllahu është Dëgjues dhe Vëzhgues i çdo gjëje.",
  "O ju që besuat, vazhdimisht të jeni dëshmues të drejtë për hir\r\ntë Allahut, edhe nëse është kundër (interesit) vetes suaj, kundër\r\nprindërve ose kundër të afërmve, le të jetë ai (për të cilin dëshmohet)\r\npasanik ose varfnjak, pse Allahu di më mirë për ta. Mos ndiqni\r\npra emocionin e t’i shmangeni drejtësisë. Nëse shtrëmbëroni\r\nose tërhiqeni, Allahu është i Njohur hollësisht për çka punoni.",
  "O ju që besuat, besoni vazhdimisht Allahun, të Dërguarit të Tij,\r\nlibrit që gradualisht ia zbriti të Dërguarit të Tij dhe librit që e pat\r\nzbritur më parë. Kush nuk i beson Allahut, engjëjve të Tij, librave të\r\nTij, të dërguarve të Tij dhe Ditës së Fundit, ai ka humbur tepër larg.",
  "Vërtet ata që besuan e pastaj mohuan, përsëri besuan e pastaj\r\nmohuan dhe e shtuan mosbesimin, Allahu nuk ua fal atyre, as nuk i\r\nudhëzon në rrugë të drejtë.",
  "Ti (Muhamed) lajmëroji munafikët, se me të vërtetë ata kanë një\r\ndënim të dhembshëm,",
  "të cilët përkundër besimtarëve i miqësojnë jobesimtarët. Vallë, a\r\nmos kërkojnë fuqi tek ata? S’ka dyshim, e tërë fuqia i takon Allahut.",
  "Juve ju ka zbritur në librin (Kuranin), që kur të dëgjoni se po\r\nmohohet Kurani i Allahut dhe po bëhet tallje me të, mos rrini me\r\nata derisa të mos hyjnë në bisedë tjetër, përndryshe ju do të jeni si\r\nata. Allahu do t’i tubojë hipokritët dhe jobesimtarët, që të gjithë në\r\nxhehenem.",
  "Ata janë që presin se ç’po ju ngjan juve. Nëse me ndihmën e\r\nAllahut ngadhënjeni, ata ju thonë juve: “A nuk ishim me ju?”- E nëse\r\njobesimtarëve iu takon ndonjë fitim ata ju thonë (jobesimtarëve): “A\r\nnuk mbizotëruam ne mbi ju (por nuk deshtëm t’ju mposhtim) dhe\r\npenguam prej jush besimtarët!” Allahu do të gjykojë mes jush Ditën\r\ne Gjykimit. Allahu kurrsesi nuk iu mundëson jobesimtarëve mbizotërim\r\ntë plotë mbi besimtarët.",
  "Munafikët përpiqen të mashtrojnë Allahun (duke u paraqitur\r\nrrejshëm si besimtarë), por Allahu i mashtron ata. Ata edhe kur falen,\r\nfalen me përtaci dhe vetëm sa për t’u dukur te njerëzit dhe fare pak e\r\npërmendin Allahun.",
  "Ata janë të luhatshëm ndërmjet atij dhe atij (besimit dhe mosbesimit),\r\ne nuk janë, as me ata (me besimtarët), as me ata (me jobesimtarët).\r\nPo atë që e mposht Allahu ti nuk mund të gjesh shpëtim për të.",
  "O ju që besuat, mos i zini miq jobesimtarët e t’i lini anash besimtarët!\r\nA doni t’i sillni Allahut argument të qartë kundër vetes!",
  "S’ka dyshim, munafikët do të jenë në shtresën më të ulët (në\r\nfund) të zjarrit dhe për ta nuk do të gjesh mbrojtës.",
  "Përveç atyre që u penduan, u përmirësuan, iu përmbajtën Allahut\r\n(mësimeve të Tij) dhe praktikojnë sinqerisht fenë e tyre për Allahun.\r\nTë tillët do të jenë bashkë me besimtarët, e Allahu ka për t’iu dhënë\r\nbesimtarëve shpërblim të madh.",
  "Çfarë ka Allahu me dënimin tuaj? E falënderuat dhe i besuat?\r\n(e para nuk i pakëson sundimin e as e dyta nuk i shton) Allahu është\r\nMirënjohës, i Gjithëdijshëm.",
  "Allahu nuk do publikimin e shprehjeve të këqija përveç\r\n(publikimit) të atij, që i është bërë padrejtësi. Allahu është Dëgjues i\r\nçdo gjëje, i Gjithëdijshëm.",
  "Nëse publikoni ndonjë të mirë, ose e fshihni atë, ose i falni ndonjë\r\ntë keqe (dikujt), atëherë (dijeni se) Allahu është Shumëfalës (do t’ju\r\nfalë) dhe është i Plotfuqishëm.",
  "S’ka dyshim, se ata që nuk besojnë Allahun dhe të Dërguarin e\r\nTij, dëshirojnë të bëjnë dallim mes Allahut dhe të dërguarve të Tij e\r\nthonë: “Ne i besojmë disa, e nuk i besojmë disa të tjerë”, e mes këtij\r\nduan të marrin një rrugë,",
  "të tillët janë jobesimtarët e vërtetë; e Ne kemi përgatitur dënim\r\ntë fortë e nënçmues për jobesimtarët.",
  "E ata që besuan Allahun dhe të Dërguarin e Tij dhe nuk bënë kurrfarë dallimi në asnjë prej tyre, të tillëve do t\u0027u jepet shpërblim\r\ni merituar. Allahu është Shumëfalës dhe Mëshirues i madh.",
  "Ithtarët e Librit (jehuditë) kërkojnë prej teje t’u sjellësh një libër\r\n(komplet) nga qielli. Po ata patën kërkuar prej Musait edhe më tepër,\r\ne i patën thënë: “Dëftona Zotin sheshas” (ta shohim me sy), e për\r\nshkak të mizorisë së tyre i kapi rrufeja. Mandej edhe pasi iu patën\r\nshfaqur atyre mrekulli të qarta, ata adhuruan viçin. Ne u patëm falur\r\natë, e Musait i dhamë argumente të forta.",
  "Ne ngritëm mbi ta (bregun) Turin pse ishin zotuar (ta pranojnë\r\nTevratin), iu patëm thënë: “Hyni në derë (të Bejtul Mukaddesit) të\r\npërulur, dhe iu patëm thënë: “Mos e thyeni të shtunën” (mos gjuani\r\npeshk). Ashtu Ne patëm marrë prej tyre besë të fortë.",
  "Dhe për shkak të thyerjes së besës së dhënë, të mohimit të ajeteve\r\n(shpalljes) të Allahut, të vrasjes së pejgamberëve pa kurrfarë të drejte,\r\ndhe thënies së tyre: “Zemrat tona janë të mbuluara” (me perde). Jo,\r\npor për shkak të mohimit të tyre Allahu ua vulosi ato (zemrat), e nuk\r\nbesojnë prej tyre vetëm pakkush.",
  "Edhe për shkak të mosbesimit dhe të thënies së tyre shpifëse\r\nkundër Merjemes.",
  "Madje për shkak të thënies së tyre: “Ne e kemi vrarë Mesihun,\r\nIsain, birin e Merjemes, të dërguarin e Allahut”. Po ata, as nuk e\r\nvranë, as nuk e gozhduan (nuk e kryqëzuan me gozhda), por atyre iu\r\npërngjau. Ata që nuk u pajtuan rreth (vrasjes së) tij, janë në dilemë\r\npër të (për vrasjen), e nuk kanë për të kurrfarë dije të saktë, përveç që\r\niluzojnë. E ata me siguri nuk e vranë atë,",
  "përkundrazi Allahu e ngriti atë pranë Vetes. Allahu është i Plotfuqishëm,\r\ni Urtë.",
  "Nuk ka asnjë nga Ithtarët e Librit vetëm se ka për t’i besuar atij\r\n(Isait) para vdekjes së vet, e në Ditën e Gjykimit ai dëshmon kundër\r\ntyre.",
  "Dhe për shkak të mizorisë së atyre, që ishin jahudi, dhe për shkak\r\nse penguan shumë nga rruga e Allahut, Ne ua ndaluam (ua bëmë haram)\r\ndisa (lloje ushqimesh) të mira që iu ishin të lejuara.",
  "Edhe për shkak të marrjes së kamatës, edhe pse e kishin të\r\nndaluar atë dhe ngrënies së pasurisë së njerëzve në mënyrë të padrejtë.\r\nNe kemi përgatitur dënim të mundimshëm për ata që nuk besuan\r\nprej tyre.",
  "Por ata, prej tyre që kanë thesar të diturisë dhe besimtarët, besojnë\r\natë që t’u zbrit ty, dhe atë që është zbritur para teje, besojnë edhe\r\nata që e falin namazin dhe japin zeqatin, dhe besimtarët në Allahun,\r\ne në jetën e ardhshme. Të tillëve do t’u japim shpërblim të madh.",
  "Ne të kemi shpallur ty sikurse i patëm shpallur Nuhut\r\ndhe pejgamberëve pas tij; i patëm shpallur Ibrahimit, Ismailit,\r\nIs-hakut, Jakubit dhe pasardhësve të tij, Isait, Ejubit, Junusit,\r\nHarunit, Sulejmanit, dhe Davudit i patëm dhënë Zeburin.",
  "Dhe (çuam) të dërguar më parë që të rrëfyem për ta, dhe të dërguar\r\ntë tjerë për të cilët nuk të rrëfyem, e Musait i foli Allahu me fjalë.",
  "Të dërguar që ishin lajmgëzues e kërcënues, ashtu që pas dërgimit\r\ntë dërguarve njerëzit të mos kenë fakt (arsyetim) para Allahut.\r\nAllahu është i Plotfuqishmi dhe më i Urti (në veprimet e Tij).",
  "(Jehuditë i thanë, se nuk të besojmë për shpalljen Muhamedit)\r\nPor Allahu dëshmon për atë që t’u zbrit ty, atë ta zbriti sipas dijes së\r\nVet, edhe engjëjt dëshmojnë, po mjaft që është Allahu Dëshmues.",
  "Ata që nuk besuan dhe penguan nga rruga e Allahut, ata kanë\r\nhumbur shumë larg.",
  "Ata që nuk besuan dhe bënë zullum Allahu, as nuk ka për t’i\r\nfalur, as nuk ka për t’i drejtuar në rrugë,",
  "përpos rrugës së xhehenemit, në të cilin do të jenë përjetë të\r\npasosur. E për Allahun kjo është e lehtë.",
  "O ju njerëz, juve ju erdhi i dërguari me të vërtetën (fenë e drejtë)\r\nnga Zoti juaj, pra t’i besoni se është më e dobishme për ju. Po nëse\r\nvazhdoni ta refuzoni, ta dini se çka në qiej e tokë është vetëm e Allahut. Allahu është i Gjithëdijshëm (për gjendjen e robërve) dhe\r\nështë më i Urti.",
  "O Ithtarët e Librit, mos e teproni në fenë tuaj dhe mos thuani\r\ntjetër gjë për Allahun, përveç asaj që është e vërtetë. Mesihu, Isa, bir\r\ni Merjemes, ishte vetëm i Dërguar i Allahut. Ishte fjalë e Tij (bëhu),\r\nqë ia drejtoi Merjemes dhe ishte frymë (shpirt) nga Ai. Besojeni pra\r\nAllahun dhe të Dërguarin e Tij e mos thoni: \u0022Tre\u0022 (trini). Pushoni\r\n(së thëni), se është më mirë për ju. Allahu është vetëm një Allah; larg\r\nqoftë asaj që Ai të ketë fëmijë. Çka në qiej dhe çka në tokë është\r\nvetëm e Tij. Mjafton që Allahu është Mbajtës dhe Rregullues i çdo\r\ngjëje.",
  "Mesihu nuk tërhiqet prej asaj, se është rob i Allahut, nuk\r\ntërhiqen as engjëjt më të zgjedhur. Kush tërhiqet prej adhurimit ndaj\r\nTij dhe bën mendjemadhësi, Ai do t’i ringjallë dhe do t’i tubojë të\r\ngjithë pranë Tij.",
  "E përsa u përket atyre që besuan dhe vepruan mirë, atyre do\r\nt’u përmbushet shpërblimi i merituar, por edhe do t’iu shtohet prej\r\ndhuntisë së Tij. Përsa i përket atyre, që u tërhoqën dhe e mbajtën\r\nveten kryelartë, ata do t’i ndëshkojë me një ndëshkim fort të dhembshëm\r\ndhe pos Allahut nuk do t’i gjejnë vetes, as mbrojtës, as ndihmës.",
  "O ju njerëz, juve ju erdhi nga Zoti juaj argument dhe Ne ju\r\nzbritëm dritë të qartë.",
  "Ata që i besuan Allahut dhe iu përmbajtën Atij (librit të Tij),\r\nAi do t’i fusë në mëshirën (xhenetin) e Tij dhe do t’i gradojë e do t’i\r\nudhëzojë për në rrugë të drejtë.",
  "Kërkojnë përgjigjen tënde. Thuaju: “Allahu ju përgjigjet në\r\nçështjen e “kelale-s” (ai që nuk ka prindër, as fëmijë që ta trashëgojnë).\r\nNëse vdes një njeri që nuk ka fëmijë, por ka motër, atëherë asaj (motrës)\r\ni takon gjysma e pasurisë së lënë. Ai (vëllau) trashëgon tërë atë (që le\r\nmotra), nëse ajo nuk ka fëmijë. Në qoftë se ato janë dy (motra që trashëgojnë), atyre të dyjave iu takojnë dy të tretat që lë ai. Në qoftë se\r\njanë vëllezër dhe të përzier burra dhe gra, atëherë mashkullit i takon\r\nhise dy fish më shumë se sa femrës. Allahu ju sqaron, ashtu që të mos\r\nhumbni. Allahu është i Gjithëdijshëm për çdo send.",
  "O ju që besuat! Zbatoni premtimet (obligimet). Ju janë (lejuar t’i\r\nhani) kafshët shtëpiake, me përjashtim të atyre që po ju lexohen (në\r\nkëtë kaptinë si të ndaluara) dhe përveç gjuetisë, që nuk është e lejuar\r\nderisa jeni në ihram. Vërtet, Allahu vendos atë që dëshiron.",
  "O ju që besuat! Mos i shkelni simbolet e Allahut, as muajin e shenjtë\r\n(mos lejoni luftën), as kurbanin (mos e pengoni), as atë me qafore (të\r\ncaktuar për kurban), as (mos pengoni) ata që duke kërkuar begati nga\r\nZoti i tyre dhe kënaqësinë e Tij kanë mësyer (për vizitë) shtëpinë e\r\nshenjtë (Qaben). E kur të hiqni ihramin, atëherë gjahtoni. Urrejtja\r\nndaj një populli, që iu pat penguar nga xhamia e shenjtë, të mos ju\r\nshtyjë të silleni në mënyrë të padrejtë kundër tyre. Ndihmohuni mes\r\nvete me të mira dhe në devotshmëri, e mosni në mëkate e armiqësi.\r\nKini dro dënimit të Allahut, se me të vërtetë Allahu është Ndëshkues\r\ni fortë.",
  "Juve ju janë ndaluar (t’i hani): ngordhësirat, gjaku, mishi i derrit,\r\najo që theret jo në emrin e Allahut, e furura, e mbytura, e rrëzuara,\r\ne shpuara (nga briri i tjetrës), ajo që e ka ngrënë egërsira, përveç asaj\r\nqë arrini ta therni (para se të ngordhë), ajo që është therur për idhuj\r\ndhe (iu është e ndaluar) ta kërkoni me short fatin. Kjo është mëkat\r\nndaj Allahut. Tashmë ata që mohuan e humbën shpresën për fenë tuaj\r\n(se do të ndërroni), prandaj mos iu frikësoni atyre, por Mua të më\r\nfrikësoheni. Sot përsosa për ju fenë tuaj, plotësova ndaj jush dhuntinë\r\nTime, zgjodha për ju Islamin fe. E kush detyrohet nga uria (të hajë\r\nnga të ndaluarat), duke mos anuar dhe duke mos patur qëllim mëkatin,\r\nAllahu është Shumëfalës dhe Mëshirues i madh.",
  "Të pyesin ty (Muhamed), çka iu është lejuar atyre? Thuaju: “U janë\r\nlejuar të gjitha ushqimet e mira dhe ai (gjahu) i gjahtarëve (shtazëve)\r\ntë dresuara, që i mësoni ashtu si ju ka mësuar juve Allahu. Hani pra, atë\r\nqë gjahtuan për juve dhe më parë përmendeni emrin e Allahut. Kini\r\ndro nga Allahu, pse Allahu është Llogaritës dhe Gjykues i shpejtë.",
  "Sot u lejuan për ju ushqimet e mira, edhe ushqimet (të therurat)\r\ne Ithtarëve të Librit janë të lejuara (hallall) për ju, edhe ushqimet (të\r\ntherurat) tuaja janë të lejuara për ta. (iu janë lejuar) Gratë e ndershme\r\nbesimtare dhe (gra) të ndershme nga ata të cilëve iu është dhënë libri\r\npara jush, kur atyre u jepni pjesën e caktuar të kurorës, por duke pasur\r\npër qëllim martesën, e jo imoralitetin dhe jo si dashnore ilegale. E\r\nkush mohon (tradhton) besimin ai ka asgjësuar veprën e vet dhe ai në\r\nbotën tjetër është prej të shkatërruarve.",
  "O ju që besuat! Kur doni të ngriheni për të falur namazin, lani\r\nfytyrat tuaja dhe duart tuaja deri në bërryla; fërkoni kokat tuaja, e\r\nkëmbët lajini deri në dy zogjtë. Nëse jeni xhunub, atëherë pastrohuni\r\n(lahuni). Në qoftë\r\nse jeni të sëmurë, ose në ndonjë udhëtim, ose ndonjëri prej jush vjen\r\nprej vendit të nevojës, ose keni kontaktuar me gratë dhe nuk gjeni ujë,\r\natëherë mësyjeni (merrni tejemum) dheun e pastër dhe me të fërkoni\r\nfytyrat dhe duart tuaja. Allahu nuk dëshiron (me obligimin për abdes\r\ne larje) t’ju sjellë ndonjë vështirësi, por dëshiron t’ju pastrojë (prej\r\nmëkateve), t’ua plotësojë të mirën e Tij ndaj jush e që t’i falënderoheni.",
  "Përkujtojeni dhuntinë e Allahut, që ua dha (Fenë Islame) dhe zotimin\r\ne Tij, të cilin e pat marrë prej jush kur thatë: “Dëgjuam e respektuam”.\r\nKini frikë Allahun, pse Allahu është i Gjithëdijshëm për të\r\nfshehtat në gjoksa (në zemra).",
  "O ju që besuat! Bëhuni plotësisht të vendosur për hir të Allahut,\r\nduke dëshmuar të drejtën, dhe të mos ju shtyjë urrejtja ndaj një populli\r\ne t’i shmangeni drejtësisë; bëhuni të drejtë, sepse ajo është më afër\r\ndevotshmërisë. Kini dro Allahun se Allahu është i Njohur hollësisht\r\npër atë që veproni.",
  "Atyre që besuan dhe bënë vepra të mira, Allahu Iu premtoi falje për\r\nmëkate dhe shpërblim të madh.",
  "E ata që mohuan dhe përgënjeshtruan argumentet Tona, ata janë\r\nbanues të xhehenemit.",
  "O ju që besuat! Përkujtojeni të mirën e Allahut ndaj jush, kur një\r\npopull tentoi të zgjasë duart e veta (për vrasje) kundër jush, kurse Ai\r\ni zmbrapsi duart e tyre prej jush. Respektojeni Allahun (duke zbatuar\r\nurdhrat e Tij) dhe vetëm Allahut le t’i mbështeten besimtarët.",
  "Në të vërtetë Allahu pat marrë zotimin e Beni Israilëve. Dhe prej\r\ntyre dërguam (caktuam) dymbëdhjetë prijës. Allahu tha: “Unë jam\r\n(mbrojtës) me ju!” Në qoftë se falni namazin, e jepni zeqatin, iu besoni\r\ntë dërguarve të Mi dhe i ndihmoni ata, i jepni Allahut hua të mirë\r\n(shpenzoni pasurinë në rrugën e Allahut), Ai patjetër do t’ua shlyejë\r\nmëkatet tuaja dhe do t’ju fusë në xhenete nën të cilët rrjedhin lumenj.\r\nE kush kundërshton pas këtij (zotimi) prej jush, ai e ka humbur\r\nrrugën e drejtë.",
  "Për shkak se ata e thyen zotimin e tyre, Ne i mallkuam ata, dhe\r\nzemrat e tyre i bëmë të forta (të shtangura). Ata i ndryshojnë fjalët\r\n(në Tevrat) nga domethënia e tyre dhe braktisën një pjesë me të cilën\r\nishin urdhëruar. Ti vazhdimisht do të vëresh tradhtinë e një pjese të\r\ntyre, përpos një pakice nga ata. Pra falju dhe hiqu atyre. Allahu i do\r\nata që bëjnë mirë.",
  "Ne e morëm zotimin edhe të atyre që thanë: “Ne jemi nesara”, e\r\nedhe ata e harruan një pjesë të asaj me të cilën ishin udhëzuar, prandaj\r\nNe kemi ndërsyer armiqësinë e urrejtjen ndërmjet tyre deri në Ditën e\r\nKijametit. E më vonë Allahu do t’i njoftojë ata me atë që bënë.",
  "O Ithtarë të Librit, juve ju erdhi i dërguari Jonë, që ju sqaron\r\nshumë nga ajo që fshihnit prej Librit, e për shumë nuk ju jep sqarime.\r\nJuve ju erdhi nga Allahu Dritë dhe Libër i qartë.",
  "Allahu e vë me atë (me Kuranin) në rrugët e shpëtimit atë që\r\nndjek kënaqësinë e tij dhe me ndihmën e Tij, i nxjerr ata prej errësirave\r\nnë dritë dhe i udhëzon në një rrugë që është e drejtë.",
  "E mohuan (e bënë kufër) të vërtetën ata që thanë, se: “Zot është\r\nai, Mesihu bir i Merjemes.” Thuaju: “ Nëse dëshiron Allahu ta\r\nshkatërrojë Mesihun, birin e Merjemes, nënën e tij dhe gjithë çka në\r\ntokë, kush mund ta pengojë atë?” Vetëm Atij i takon pushteti i qiejve, i\r\ntokës dhe çka në mes tyre. Ai krijon çdo gjë që dëshiron. Allahu është\r\ni Gjithëfuqishëm për çdo gjë.",
  "Jehuditë dhe të Krishterët thanë: “Ne jemi bijtë e Allahut dhe të\r\ndashurit e Tij”. Thuaju: “E pse pra, Ai ju dënon me mëkatet tuaja?”\r\nJo, ju jeni njerëz që Ai ju krijoi. Ai fal atë që do dhe e dënon atë që\r\ndo. Sundimi i qiejve, i tokës dhe i gjithë çka në mes tyre është vetëm i\r\nAllahut dhe vetëm tek Ai është e ardhmja.",
  "O Ithtarë të Librit, ju erdhi i dërguari i Jonë, ju sqaron (çështjet\r\ne fesë) pas ndërprerjes së të dërguarve, në mënyrë që të mos thoni:\r\n“Neve nuk na erdhi, as i dërguar që të na përgëzojë, e as që të na\r\ntërheqë vërejtjen”. Pra ja, ju erdhi përgëzuesi dhe kërcënuesi. Allahu\r\nështë Fuqiplotë për çdo send.75",
  "Përkujto (O i Dërguar) kur Musai i tha popullit të vet: \u0022O populli\r\nim, përkujtojeni dhuratën e Allahut ndaj jush, kur në mesin tuaj dërgoi\r\npejgamberë, ju mundësoi të jeni sundues dhe ju dha çka nuk i dha\r\naskujt nga popujt.",
  "O popull imi, hyni në tokën e shenjtë, të cilën Allahu ua premtoi,\r\ndhe mos u ktheni mbrapa, pse atëherë ktheheni të dështuar e të\r\nhumbur.",
  "Ata (populli i Musait) thanë: “O Musa, aty është një popull i\r\nfuqishëm (dhunues), prandaj ne nuk do të hyjmë aty kurrë derisa ata të mos dalin nga ajo (të na e lirojnë pa luftë), nëse dalin ata nga ajo,\r\nne do të hyjmë”.",
  "Dy burra prej atyre (prijësve), që Allahu i kishte pajisur me bindje\r\ndhe kishin frikën e Tij, thanë: “Hyni atyre nga dera, e kur t’u hyni\r\nnga ajo, atëherë ju jeni ngadhënjyes. Dhe vetëm Allahut mbështetjuni,\r\nnëse jeni besimtarë të sinqertë”.",
  "Ata thanë: “O Musa, ne kurrë nuk hyjmë në të derisa ata janë aty,\r\nshko pra ti dhe Zoti yt e luftoni, ne po rrimë këtu!”",
  "(Musai) Tha: “Zoti im! Unë nuk kam në dorë pos vetes sime dhe\r\nas vëllai im (Haruni nuk ka në dorë pos vetvetes, ose: pos vetes sime\r\ndhe vëllain tim), ndana, pra, neve prej popullit mëkatar.",
  "(Allahu) Tha: “Ajo (tokë) është e ndaluar (haram) për ta dyzet\r\nvjet. Do të sillen nëpër tokë (të hutuar). Ti mos u keqëso për popullin\r\ne shfrenuar.",
  "Lexoju (Muhamed) atyre (jehudive e të tjerëve) ngjarjen e vërtetë\r\ntë dy djemve të Ademit, kur të dy flijuan kurbanë, nga të cilët njërit\r\niu pranua. Ai (që nuk iu pranua) tha: “Unë do të të vras ty” (Kabili i\r\ntha Habilit). E ai (që iu pranua) tha: “Allahu pranon vetëm prej të\r\nsinqertëve;",
  "dhe nëse ti e zgjat tek unë dorën tënde për të më mbytur, unë nuk\r\ne zgjas te ti dorën time për të të mbytur; unë i frikësohem Allahut,\r\nZotit të botëve!”",
  "Unë (nuk dua të të vras, por) dua që ta bartësh mëkatin tim dhe\r\nmëkatin tënd, e të bëhesh nga banorët e zjarrit, e ai është dënim i\r\nzullumqarëve.",
  "Atëherë epshi i tij e bindi atë për vrasjen e të vëllait dhe e vrau atë.\r\nAi mbeti prej më të humburve (hidhëroi prindërit, mbeti pa vëlla, u\r\npërbuz prej Zotit dhe u fut në xhehenem).",
  "Allahu dërgoi një korb, i cili groponte në dhe, për t’i treguar atij se\r\nsi ta mbulojë trupin e vëllait.\r\nE ai i tha: “I mjeri unë, a nuk qesh i aftë të bëhem si ky korb, e ta\r\nmbuloja trupin e vëllait tim?” Ashtu mbeti i penduar.",
  "Për këtë (shkak të atij krimi) Ne u shpallëm (ligj) Beni Israilëve,\r\nse kush mbyt një njeri (pa të drejtë), pa pasë mbytur ai ndonjë\r\ntjetër dhe pa pasë bërë ai ndonjë shkatërrim në tokë, atëherë\r\n(krimi i tij) është si t’i kishte mbytur të gjithë njerëzit. E kush\r\ne ngjall (bëhet shkak që të jetë ai gjallë) është si t’i kishte ngjallur\r\n(shpëtuar) të gjithë njerëzit. Atyre (Beni Israilëve) u erdhën të\r\ndërguarit Tanë me argumente, mandej edhe pas këtij (vendimi)\r\nshumë prej tyre e teprojnë (kalojnë kufijtë në mbytje) në këtë tokë.",
  "Dënimi i atyre që luftojnë (kundërshtojnë) Allahun dhe të\r\nDërguarin e Tij dhe bëjnë shkatërrime në tokë, nuk është tjetër vetëm\r\nse të vritten ose të gozhdohen, ose (të gjymtohen) t’u priten duart dhe\r\nkëmbët e tyre të anëve të kundërta, ose të dëbohen nga vendi. Kjo\r\n(masë ndëshkuese) është poshtërim për ta në Dunja, dhe në botën\r\ntjetër ata do të kenë dënim të madh,",
  "përveç atyre që janë penduar para se t’i kapni. E dijeni pra, se\r\nAllahu është Shumëfalës dhe Mëshirues i madh.",
  "O ju që besuat! Kini frikë Allahun dhe kërkoni afrim tek Ai,\r\nluftoni në rrugën e Tij, që të gjeni shpëtim.",
  "Atyre që mohuan, edhe sikur të ishte e tyre e gjithë ajo që është në\r\ntokë, e edhe një herë aq për të dhënë shpagim (zhdëmtim) nga dënimi\r\ni Ditës së Kijametit, nuk iu pranohet. Ata kanë dënim të dhembshëm.",
  "Ata përpiqen të dalin nga zjarri, por s’kanë të dalë nga ai, ata kanë\r\ndënim të përhershëm.",
  "Vjedhësit dhe vjedhëses prejuani duart, si shpagim i veprës që\r\nbënë, (kjo masë është) dënim nga Allahu. Allahu është i Plotfuqishëm,\r\nLigjdhënës i Urtë.",
  "E kush pendohet pas punës së keqe (vjedhjes) dhe përmirësohet,\r\ns’ka dyshim, Allahu ia pranon pendimin, Allahu është Shumëfalës\r\ndhe Mëshirues i madh.",
  "A nuk e di, se Allahu është Ai që sundimi i qiejve dhe i tokës është\r\nvetëm i Tij, prandaj Ai dënon atë që do dhe e fal atë që do. Allahu\r\nështë i Plotfuqishëm për çdo gjë.",
  "O ti i Dërguar! Të mos brengosi nxitimi në mosbesim i atyre,\r\nqë me gojët e tyre thanë: “Ne kemi besuar”, e zemrat e tyre nuk\r\nkanë besuar (munafikët), e as i atyre që janë jehudi, të cilët shumë\r\ni përgjigjen gënjeshtrës dhe shumë dëgjojnë (fjalën) një populli, që\r\nnuk vjen te ti, ata janë që i mënjanojnë fjalët pas vënies së tyre në\r\nvendin e vet (nga ana e Allahut) e thonë: “Nëse u jepet kjo, pranoni,\r\ne nëse nuk iu jepet, atëherë refuzoni. Po atë që Allahu do ta humbë,\r\nti nuk mund të bësh asgjë për të (nuk mund ta shpëtosh). Ata janë\r\ntë cilëve Allahu nuk deshi t’iu pastrojë zemrat (prej kufrit), e ata në\r\nkëtë jetë kanë poshëtrim, kurse në jetën tjetër kanë dënim të madh.\r\n",
  "Ata janë që i përgjigjen të pavërtetës dhe hanë shumë haramin\r\n(ryshfetin). Në qoftë se vijnë te ti (për ndonjë gjykim), gjyko mes tyre\r\nose hiqu tyre. Nëse prapsesh prej tyre (nuk gjykon), ata nuk mund të sjellin ty kurrfarë dëmi. Po nëse gjykon mes tyre, gjyko drejt; Allahu\r\ni do të drejtit.",
  "E si kërkojnë ata gjykimin tënd, kur ata kanë Tevratin, e në të cilin\r\nështë vendimi i Allahut, e pastaj ata refuzojnë më vonë atë (vendimin\r\ntënd)! Ata nuk janë besimtarë.",
  "Ne e zbritëm Tevratin, në të cilin është udhëzimi i drejtë dhe drita.\r\nSipas tij gjykuan ndaj atyre që ishin jehudi, pejgamberët që ishin të\r\nbindur, gjykuan edhe dijetarët e devotshëm e paria fetare, sepse ishin\r\ntë obliguar ta ruanin librin e Allahut dhe ishin mbrojtës të tij. Prandaj,\r\nmos u frikësoni nga njerëzit, vetëm Mua të më frikësoheni dhe mos i\r\nndërroni argumentet e Mia për pak send. E kush nuk gjykon me atë\r\nqë e zbriti Allahu, ata janë mohues.",
  "Ne u caktuam atyre në të (në Tevrat) kundërmasat ndëshkuese:\r\nnjeriu (mbytet) për njeriun, syri për syrin, hunda për hundën, veshi\r\npër veshin, dhëmbi për dhëmbin, por edhe plagët kanë kundërmasë.\r\nE kush e fal atë (hakmarrjen), ajo është shpagim (nga mëkatet) për\r\ntë. E kush nuk vendos sipas asaj që zbriti Allahu, ata janë mizorë (të\r\npadrejtë).",
  "Ne vazhduam gjurmët e tyre (të pejgamberëve) me Isain, birin\r\ne Merjemes, vërtetues i Tevratit që kishin më pranë. Atij i dhamë\r\nInxhilin, që është udhëzim i drejtë dhe dritë, që është vërtetues\r\ni Tevratit, që kishin pranë, që ishte udhëzues e këshillues për të\r\ndevotshmit.",
  "Le të gjykojnë pra ithtarët e Inxhilit sipas asaj, që Allahu e zbriti\r\nnë të. E kush nuk gjykon sipas asaj që Allahu e zbriti, të tillët janë\r\nmëkatarë të dalë jashtë rrugës së Zotit.",
  "Ne edhe ty (Muhamed) ta zbritëm Librin (Kuranin) e vërtetë, që\r\nështë vërtetues i librave të mëparshëm dhe garantues i tyre. Gjyko pra\r\nmes tyre me atë që Allahu e zbriti, e mos pëlqe epshet e tyre e të largohesh\r\nnga e vërteta që të erdhi. Për secilin prej jush Ne caktuam ligj e\r\nprogram (të posaçëm në çështje të veprimit). Sikur të donte Allahu do\r\nt’i obligonte të gjithë me një legjislacion (sheriat) të vetëm, por deshi\r\nt’ju sprovojë në atë që ua dha juve, prandaj ju (besimtarë) përpiquni\r\npër punë të mira. Kthimi i të gjithë juve është tek Allahu, e Ai do t’ju\r\nnjoftojë me atë që kundërshtoheshit.",
  "(Ta zbritëm) Që edhe ti të gjykosh me atë që të zbriti Allahu,\r\ne mos ndiq dëshirat e tyre dhe ruaju rrezikut të tyre, që të mos të\r\nshmangin nga një pjesë e asaj që ta zbriti Allahu. Nëse ata refuzojnë\r\n(gjykimin tënd), ti dije se Allahu ka si qëllim t\u0027i ndëshkojë për disa\r\nmëkate të tyre. Në të vërtetë, një shumicë e njerëzve janë jashtë rrugës.",
  "A thua mos po kërkojnë gjykimin e kohës së injorancës, po për\r\nnjë popull që beson bindshëm, a ka gjykim më të mirë, se ai i Allahut?",
  "O ju që besuat! Mos i zini miq, as jehuditë, e as të krishterët. Ata\r\njanë miq të njëri-tjetrit. E kush prej jush i miqëson ata, ai është prej\r\ntyre. Vërtet Allahu nuk vë në rrugë të drejtë popullin zullumqar.",
  "E ata, që në zemrat e tyre kanë sëmundje, i sheh se ngarendin\r\ntek ata (për miqësi) duke thënë: “Po frikësohemi, se mos po na sillet\r\nndonjë e keqe”. Po Allahu do të sjellë fitoren, ose diçka tjetër nga\r\nana e Tij, e atëherë do të pendohen për atë, që mbanin të fshehtë në\r\nshpirtin e tyre.",
  "Ata që besuan ju thonë: “A këta ishin që u betuan në Zotin me\r\nbetimin më të fortë të tyre, se ishin me ju? I shkatërruan veprat e veta\r\ndhe pësuan dështim e humbje”.",
  "O ju që besuat! Kush largohet prej jush nga feja e vet (i bën dëm\r\nvetes), s’ka dyshim, se Allahu do ta sjellë një popull që Ai e do atë\r\n(popull) dhe ata e duan Atë (Zotin), (një popull) që është modest e i butë ndaj besimtarëve, por i ashpër dhe i fortë ndaj mohuesve, që\r\nlufton në rrugën e Allahut dhe që nuk i frikësohet kërcënimit të asnjë\r\nkërcënuesi. Kjo (cilësi e atij populli) është dhuratë e Allahut, që i jep\r\natij që do. Allahu është Dhurues i madh, i Gjithëdijshëm.",
  "Mik (i afërt) juaji është vetëm Allahu, është i Dërguari i Tij dhe\r\nata që besuan e që falin namazin, japin zeqatin dhe janë të përulur\r\n(ndaj Allahut).",
  "E kush ka për mik Allahun, të Dërguarin e Tij dhe ata që besuan,\r\ns’ka dyshim se ana (pala-krahu) e Allahut është ngadhënjyese.",
  "O ju që besuat! Mos i merrni për miq ata që iu është dhënë libri\r\npara jush, as edhe jobesimtarët, që me fenë tuaj tallen dhe luajnë. Kini\r\ndro Allahun, po qe se jeni besimtarë.",
  "Edhe thirrjen (ezanin) tuaj për namaz ata e marrin për tallje e lojë.\r\nMe këtë vërtetojnë, se janë popull që nuk kupton.",
  "Thuaj: “O Ithtarë të Librit, a na shihni për të metë vetëm pse\r\nbesuam Allahun; besuam atë që na zbriti neve dhe atë që zbriti\r\nmë parë! S’ka dyshim, shumica prej jush janë të shfrenuar.",
  "Thuaj: “A t’ju lajmëroj për një të keqe (të zezë) më të dëmshme\r\n(nga ajo e metë që na e shihni), si dënim nga Allahu? (Ajo është)\r\nMallkimi i atij që e mallkoi Allahu dhe hidhërimi ndaj tij, që disa prej\r\ntyre i shndërroi në majmunë e në derra, e i bëri adhurues të djallit.\r\nTë tillët janë në pozitë më të keqe dhe më të humburit prej rrugës së\r\ndrejtë.",
  "E kur vijnë te ju, thonë: “Kemi besuar”, ndërsa ata me (kufër)\r\nmosbesim kanë hyrë dhe me të kanë dalë. Po Allahu e di më së miri,\r\nse çka fshihnin ata.",
  "Dhe shumë prej tyre i sheh të nxitojnë në mëkat, në mizori e në\r\nngrënie të haramit. Sa e shëmtuar është ajo që bënë ata.",
  "E pse paria fetare (e krishterë dhe jehude) të mos i ndalin nga ato\r\nthënie të tyre të rreme dhe nga ngrënia e haramit (ryshfetit)! Sa punë\r\ne keqe është ajo e tyre (e parisë fetare).",
  "Jehuditë thanë: “Dora e Allahut është e shtrënguar!” Qofshin të\r\nshtangura duart e tyre dhe qofshin të mallkuar, pse thanë atë. Jo, të dy\r\nDuart e Tij janë të shtrira. Ai furnizon ashtu si të dojë. Kjo që t’u zbrit\r\nty do t’u shtojë disave nga ata (nga paria fetare) shumë largimin dhe\r\nmohimin. Ne ndërmjet tyre hodhëm armiqësi dhe urrejtje, që do t\u0027u\r\nvazhdojë deri në Ditën e Kijametit. Sa herë që ndezën zjarr për luftë,\r\nAllahu e shuajti atë, e ata përpiqen për shkatërrime në tokë. Allahu\r\nnuk i do ngatërrestarët.",
  "Sikur Ithtarët e Librit të besonin dhe t’i ruheshin (haramit), Ne\r\ndo t’ua shlyenim mëkatet e tyre dhe do t’i fusnim në xhenete me përjetime\r\ntë begatshme.",
  "Dhe sikur ta zbatonin Tevratin, Inxhilin dhe Kuranin, që iu\r\nzbritën nga Zoti i tyre, ata do të kishin furnizim me bollëk nga qielli\r\ndhe toka. Është një grup i drejtë (i matur) prej tyre, por është e keqe\r\najo që punojnë shumica prej tyre.",
  "O ti i Dërguar! Komunikoje atë që t\u0027u zbrit prej Zotit tënd, e\r\nnëse nuk bën (kumtimin në tërësi), atëherë nuk e ke kryer detyrën\r\n(revelatën-risalen). Allahu të garanton mbrojtjen prej njerëzve (prej\r\narmiqve). Allahu nuk vë në rrugë të drejtë popullin që mohon.",
  "Thuaj: “O Ithtarë të Librit, ju nuk jeni asgjë (në fe) derisa të mos\r\nzbatoni Tevratin, Inxhilin dhe atë që ju zbriti nga Zoti i juaj. E kjo që\r\nt’u zbrit ty nga Zoti yt do të shtojë te shumica prej tyre arrogancë e\r\nmohim. Po ti mos u keqëso për popullin që nuk beson.",
  "S’ka dyshim, se kush e beson Allahun (sinqerisht), e beson Ditën\r\ne Gjykimit dhe bën vepra të mira, qoftë prej atyre që besuan, prej\r\njehudive, prej sabiinëve (të krishterë që i adhurojnë yjet), prej të\r\nkrishterëve, për ta nuk do të ketë frikë e pikëllim (me kusht që ta kenë\r\npranuar të dërguarin e fundit- Muhamedin).",
  "Ne patëm marrë besë prej Beni Israilëve, atyre ju dërguam pejgamberë,\r\npor sa herë që iu erdhi atyre ndonjë pejgamber, që (me mësime)\r\nnuk iu pëlqeu epsheve të tyre, ata disa prej tyre i përgënjeshtruan,\r\nkurse disa të tjerë i vranë.",
  "Ata menduan, se nuk do të kenë telashe (që i vranë pejgamberët),\r\nmirëpo ashtu u verbuan (nga rruga e drejtë) dhe u shurdhuan (nga e\r\nvërteta). Pastaj (pasi i zuri belaja) Allahu ua pranoi pendimin. Mirëpo\r\nmë vonë shumë prej tyre mbetën të verbër e të shurdhër. Allahu është\r\nGjithëvështrues i asaj që punuan.",
  "Bënë kufër (mohuan të vërtetën) ata, që thanë: “Allah është ai,\r\nMesihu, biri i Merjemes”. E vetë Mesihu, (Isai) tha: “O Beni Israilë,\r\nadhurojeni Allahun, Zotin tim dhe Zotin tuaj, sepse ai që i përshkruan\r\nZotit shok, Allahu ia ka ndaluar (ia ka bërë haram) atij xhenetin dhe\r\nvendi i tij është zjarri. Për mizorët nuk ka ndihmës.",
  "Gjithashtu bënë kufër (mosbesim) ata, që thanë: “Allahu është i\r\ntreti i treve”. S’ka asnjë të adhuruar të vërtetë pos Allahut të vetëm, e\r\nnëse nuk pushojnë nga ajo që thanë (tre zota), do t’i kapë një dënim i\r\ndhembshëm ata që nuk besuan prej tyre.",
  "E pse të mos pendohen dhe të kërkojnë tek Allahu falje, kur\r\nAllahu dihet, se është Shumëfalës dhe Mëshirues i madh?",
  "Mesihu, biri i Merjemes, nuk është tjetër vetëm se i dërguar; para\r\ntij pati shumë të dërguar. Nëna e tij ishte e drejtë (e ndershme). Që\r\ntë dy ata ishin që ushqeheshin (si njerëzit e tjerë). Ja, se si iu sqarohen\r\natyre argumentet dhe shih pastaj se si ia kthejnë shpinën të vërtetës!",
  "Thuaju: A adhuroni pos Allahut atë që nuk mund t’ju sjellë, as\r\ndëm, e as dobi? Allahu është Dëgjuesi i çdo gjëje dhe i Gjithëdijshmi.",
  "Thuaju: “O Ithtarë të Librit, mos e teproni me fenë tuaj jashtë\r\ntë vërtetës dhe mos shkoni pas epsheve të një populli të mëparshëm\r\nqë ka humbur, që ka shkaktuar humbjen e shumë të tjerëve dhe që u\r\nlargua në tërësi prej rrugës së drejtë”.",
  "Ata që mohuan të vërtetën nga Beni Israilët, u mallkuan prej\r\ngjuhës së Davudit dhe Isait, të birit të Merjemes. Kështu u veprua,\r\nsepse kundërshtuan dhe e tepruan.",
  "Ata ishin që nuk e ndalonin njëri-tjetrin nga e keqja që punonin.\r\nE ajo që bënin ishte e shëmtuar.",
  "I sheh shumë prej tyre, që i miqësojnë ata që mohuan. E keqe\r\nështë ajo që i përgatitën vetes së tyre, sepse Allahu është i hidhëruar\r\nkundër tyre dhe ata janë përjetë në vuajtje të dënimit.",
  "Sikur të ishin ata, që e besojnë vërtet Allahun, Pejgamberin dhe\r\natë që i zbriti atij, nuk do t’i zinin për miq ata (idhujtarët), por shumica\r\nprej tyre janë fasika (mëkatarë).",
  "Gjithqysh ti do të vëresh se jehuditë dhe ata që i përshkruan Zotit\r\nshok (idhujtarët) janë njerëzit me armiqësinë më të fortë kundër\r\nbesimtarëve (kundër muslimanëve). Ndërsa do të vëresh, se më të\r\nafërmit si miq për besimtarët janë ata që thanë: “Ne jemi nesara-të\r\nkrishterë”. Këtë sepse prej tyre (të krishterëve) ka dijetarë (ulema) dhe\r\ntë devotshëm, dhe se ata nuk janë kryeneçë.",
  "Kur e dëgjojnë atë që i është zbritur të Dërguarit (Kuranin), prej\r\nsyve të tyre rrjedhin lotë, sepse e kanë kuptuar të vërtetën dhe thonë:\r\n“Zoti ynë, ne kemi besuar, pra",
  "(dhe thonë) Përse të mos besojmë Allahun dhe atë të vërtetë që na erdhi, duke qenë se ne shpresojmë, që Zoti ynë do të na çojë (në\r\nxhenet) së bashku me njerëzit e mirë.",
  "Për ata që thanë, Allahu i shpërbleu me xhenete, nën të cilët\r\nrrjedhin lumenj, ku do të jenë përgjithmonë. Ky është shpërblimi për\r\nnjerëzit bamirës.",
  "Ndërkaq ata që mohuan dhe përgënjeshtruan argumentet Tona\r\njanë banues të zjarrit.",
  "O ju që besuat! Mos i ndaloni (mos i bëni haram) të mirat, që për\r\nju i lejoi Allahu (i bëri hallall) dhe mos e teproni, se Allahu nuk i do\r\nata që e teprojnë (i kalojnë kufijtë e dispozitave të Zotit).",
  "Hani nga ajo që Allahu ju furnizoi si hallall të mirë, dhe duke qenë\r\nse ju Allahut i besoni, ruajuni dënimit të Tij!",
  "Allahu nuk ju merr në përgjegjësi për betimet e juaja të paqëllimta\r\n(për betim), por ju merr për ato që jeni zotuar qëllimisht. E shpagimi\r\ni tij (i betimit të bërë) është duke i ushqyer dhjetë të varfër me ushqim\r\nmesatar, që ushqeni familjen tuaj, ose duke i veshur ata (të dhjetë), ose\r\nduke liruar një rob. E kush nuk ka mundësi t’i bëjë këto, le të agjërojë\r\ntri ditë. Ky është shpagim për betimet tuaja, kur i thyeni ato. Ruani\r\nbetimet tuaja. Kështu Allahu ju sqaron dispozitat e veta, ashtu që të\r\njeni mirënjohës.",
  "O ju që besuat, s’ka dyshim se vera, bixhozi, idhujt dhe hedhja e\r\nshigjetës (për fall) janë vepra të ndyta nga shejtani. Pra, largohuni prej\r\ntyre që të jeni të shpëtuar.",
  "Shejtani nuk dëshiron tjetër, përveç se nëpërmjet verës dhe\r\nbixhozit të hedhë armiqësi mes jush, t’ju pengojë nga të përmendurit Zotin dhe t’ju largojë nga namazi. Pra, a po i jepni fund (alkoolit e\r\nbixhozit)!",
  "Bindjuni Allahut dhe bindjuni të Dërguarit e kini kujdes (mos\r\nkundërshtoni). E nëse refuzoni, atëherë pra, dijeni se obligim i të Dërguarit\r\nTonë është vetëm komunikimi i qartë.",
  "Ata që besuan dhe bënë punë të mira, nuk kanë mëkat për atë që\r\nu ushqyen (më herët), derisa ata ruhen (prej haramit), besojnë dhe\r\nbëjnë vepra të mira, mandej ruhen (nga ajo që ka qenë e lejuar e është\r\ne ndaluar) dhe besojnë e pastaj ruhen (nga çdo mëkat) dhe bëjnë mirë.\r\nAllahu i do ata që bëjnë mirë.",
  "O ju që besuat, Allahu do t’ju sprovojë me diçka nga gjahu që\r\ne arrijnë duart ose shigjetat tuaja, për t’u dalluar tek Allahu ai që i\r\nfrikësohet Atij, kur është në vetmi. E kush i shkel (dispozitat) pas këtij\r\n(sqarimi), ai ka dënim të dhembshëm.",
  "O ju që besuat, mos e vrisni gjahun, duke qenë ju në ihram. E\r\nkush e vret atë me qëllim, atëherë dënimi është therja e një kafshe\r\nshtëpiake të ngjashme me atë (të egrën), që ka vrarë. Për këtë çështje\r\nvendosin dy njerëz të drejtë nga mesi juaj, duke e dhuruar atë të therur\r\n(të varfërve) në Qabe, ose (dënimi është) duke ushqyer të varfër, ose\r\nsa ai (ushqimi), agjërim, këtë për ta shijuar të keqen e punës së tij.\r\nAllahu ka falur të kaluarën. E kush bën përsëri, (gabimin) Allahu e\r\ndënon ashpër. Allahu mbizotëron (çështjet), hakmerret (me dënim).",
  "Gjahu dhe ushqimi në det iu është lejuar, si ushqim dhe dobi për\r\nju dhe për udhëtarët, kurse gjahu tokësor iu është ndaluar, sa të jeni në\r\nihram. Kini dro Allahun, tek i cili do të tuboheni!83",
  "Allahu e bëri Qaben, shtëpinë e shenjtë, vend jetësimi (çështje të\r\nfesë e të jetës) për njerëz, dhe muajin e shenjtë, edhe kurbanin, edhe\r\n(ato kafshë të shënuara për kurban) ato me qafore. Këtë (përcaktim\r\nnga Zoti) që ta dini, se Allahu e di çka në qiej dhe çka në tokë dhe se\r\nAllahu është i Gjithëdijshëm për çdo send.",
  "Dijeni se Allahu është Ndëshkues i ashpër (ndaj atij që nuk\r\nbindet dhe nuk përfill), dhe se Allahu është Shumëfalës dhe\r\nMëshirues i madh (për atë që pendohet dhe i nënshtrohet Atij).",
  "I Dërguari nuk ka tjetër obligim vetëm të kumtojë (shpalljen);\r\nAllahu di ç’publikoni dhe ç’mbani të fshehtë.",
  "Thuaj: “Nuk është njësoj e keqja dhe e mira, po edhe nëse të\r\nmahnit ty shumimi i së keqes, pra kini frikë Allahun (e mos pranoni\r\ntë keqen), o ju të zotët e mendjes, ashtu që të shpëtoni.",
  "O ju që besuat, mos pyetni për sende, që nëse iu thuhet ajo (pyetja)\r\nhaptazi, ju vjen keq juve, e nëse pyetni për to gjatë kohës kur zbritej\r\nKurani, do t’ju dalë në shesh (dhe do ta ngarkoni veten pa nevojë).\r\nAllahu ua fali ato (pyetjet që i bëtë më herët); Allahu fal shumë, është\r\ni Butë.",
  "Një popull që ishte para jush pat bërë aso pyetjesh, e pastaj (nuk\r\ni zbatoi) u bë mohues i tyre.",
  "Allahu nuk emëroi (për të shenjtë) Behirën, as Saibën, as Vesilën\r\ndhe as Hamën, por ata që nuk besuan trillojnë rrena për Allahun,\r\n(duke thënë se Allahu i përcaktoi) dhe shumica e tyre nuk e kuptojnë\r\n(se janë duke shpifur).",
  "E kur iu thuhet atyre: “Ejani tek ajo që e zbriti Allahu dhe tek\r\n(çka thotë) i Dërguari, ata thonë: \u0022Na mjafton ajo që i gjetëm prindërit\r\ntanë\u0022. A (mjafton) edhe nëse prindërit e tyre ishin që nuk dinin asgjë\r\ndhe nuk ishin në rrugë të drejtë?!",
  "O ju që besuat, ruajeni veten tuaj! Ai që ka humbur, nuk ju dëmton\r\njuve, kur jeni në rrugë të drejtë. Kthimi i të gjithë juve është tek Allahu dhe Ai ju njofton për atë që vepruat.",
  "O ju që besuat, dëshmimi me rastin e atij që lë testament\r\n(vasijjet), kur i është afruar ndonjërit prej jush vdekja, bëhet me dy\r\ndëshmitarë të drejtë nga mesi juaj, ose dy të tjerë pos jush, nëse jeni\r\nnë udhëtim (në rrugë e s’keni të afërm) dhe ju gjen telashi e vdekjes.\r\nE nëse dyshoni (në dëshminë e tyre) i ndalni ata të dy pas namazit\r\n(të iqindisë) dhe ata betohen në Allahun: “Ne nuk e japim betimin në\r\nAllahun për asgjë, edhe sikur të jetë (ai për të cilin betohemi) i afërm\r\ndhe nuk e fshehim dëshminë e (porositur prej) Allahut, pse atëherë ne\r\ndo të jemi mëkatarë!”",
  "E nëse dihet se ata të dy kanë merituar mëkat (kanë gënjyer),\r\natëherë në vend të tyre merren dy të tjerë prej atyre që kanë më meritë\r\n(meritë trashëgimi) dhe ata të dy betohen në Allahun: “Dëshmimi\r\nynë është më i drejtë nga dëshmimi i atyre (dy të parëve), dhe ne nuk\r\ne tejkaluam (drejtësinë), pse atëherë do të ishim nga mizorët!”",
  "Ky (rregull) është më afër që të bëjnë dëshmimin (dëshmitarët e\r\ntestamentit) ashtu si është e drejtë, dhe që të frikësohen (dëshmitarët trashëgimtarë), se po thyhet betimi i tyre me një betim tjetër. Kini\r\nfrikë Allahun dhe bindjuni, se Allahu nuk vë në rrugë të drejtë popullin\r\nshkatërrues.",
  "(Përkujtojeni o njerëz) Ditën kur Allahu i tubon të dërguarit e\r\niu thotë: “Çfarë përgjigje (popujt) u dhanë juve?” Ata (pejgamberët)\r\nthonë: “Ne nuk dimë, vërtet Ti je i Gjithëdijshëm për të gjitha të\r\nfshehtat!”",
  "Allahu (atë ditë) i thotë: “O Isa, bir i Merjemes, përkujtoji të\r\nmirat e Mia ndaj teje dhe ndaj nënës sate, kur të fuqizova me shpirtin\r\ne shenjtë (Xhibrilin), e ti ju fole njerëzve (kur ishe) në djep dhe (kur\r\nishe) i pjekur (si burrë), kur ta mësova ty librin e urtësinë, Tevratin\r\ne Inxhilin, kur me lejen Time formove nga balta si formë shpeze e i\r\nfryve asaj dhe me urdhrin Tim u bë shpezë, kur e shërove të verbrin\r\ndhe të sëmurin nga sëmundja e lebrozës me dëshirën Time, kur me\r\nurdhrin Tim i nxore (të gjallë) të vdekurit, kur i zmbrapsa Beni Israilët\r\nprej teje (që deshën të të mbysin), atëherë kur erdhe me argumente, e\r\ndisa prej tyre që nuk besuan thanë: “Kjo (mrekullia e Isait) nuk është\r\ntjetër vetëm se magji e qartë!”",
  "Dhe kur i frymëzova Havarijunët (i urdhërova): “Të më besoni\r\nMua dhe të Dërguarin Tim!” E ata thanë: “Ne besuam, e ti dëshmo se\r\nne jemi muslimanë”.",
  "Dhe (përkujto) kur Havarijunët thanë: “O Isa, bir i Merjemes,\r\nZoti yt a mund të na zbresë një tryezë nga qielli?” (Isai) tha: “Kini\r\nfrikë Allahun, nëse jeni besimtarë!\u0022",
  "(Ata) Thanë: “Ne dëshirojmë të hamë nga ajo dhe të na binden\r\n(edhe më shumë) zemrat tona dhe të vërtetojmë bindshëm, se na e the\r\ntë vërtetën e të bëhemi dëshmues të saj!”",
  "Isai, i biri i Merjemes, tha: “O Allah, Zoti ynë, zbritna nga qielli\r\nnjë tryezë, të na jetë festë (gëzim) për ne dhe për ata (që vijnë) pas\r\nnesh, të jetë argument prej Teje, dhe dhurona se Ti je Furnizuesi më\r\ni mirë!”",
  "Allahu tha: “Unë ua zbres atë, e kush prej jush mohon pastaj, Unë\r\ne dënoj atë me një dënim, që nuk e dënoj asnjë nga njerëzit\u0022.",
  "Dhe kur Allahu tha: “O Isa, bir i Merjemes, a ti njerëzve iu the:\r\n“Më besoni mua dhe nënën time dy zota pos Allahut!?” (Isai) Tha:\r\n“Larg asaj të mete je Ti (o Zoti im). Nuk më takon mua ta them atë\r\nqë s’është e vërtetë. Ta kisha thënë unë atë, ti do ta dije. Ti e di ç’ka\r\nnë mua, e unë nuk di çka ka në Ty. Ti je më i Dijshmi i të fshehtave!”",
  "Unë nuk iu kam thënë tjetër atyre, pos asaj që Ti më urdhërove;\r\nta adhuroni Allahun, Zotin tim dhe Zotin tuaj, dhe sa isha ndër ta,\r\nkam qenë përcjellës i tyre, e pasi që më more mua, Ti ishe Përcjellës\r\n(dhe Dëshmues) i tyre. Ti je Dëshmitar për çdo send!”",
  "Nëse i dënon ata, në të vërtetë ata janë robërit e Tu, e nëse ua fal\r\natyre, Ti je i Gjithëfuqishmi, më i Urti.",
  "Allahu tha: “Kjo është dita që të drejtëve iu bën dobi drejtësia\r\ne tyre. Ata kanë xhenete në të cilët rrjedhin lumenj, janë për jetë të\r\npasosur në to. Allahu është i kënaqur me ta dhe ata janë të kënaqur\r\nndaj Tij. Ky është shpëtim i madh.",
  "Vetëm i Allahut është sundimi ndaj qiejve e tokës dhe çka ka në\r\nto. Ai është i Plotfuqishëm për çdo send.",
  "E tërë lavdia i takon Allahut, që krijoi qiejt dhe tokën, që formuloi\r\nerrësirat e dritën, e megjithëkëtë (që Ai meriton lavdërim) ata që mohuan\r\ni barazojnë (idhujt) me Zotin e tyre.",
  "Ai është, që ju krijoi nga balta, e mandej ju caktoi një afat (për\r\nvdekje) dhe një afat është i caktuar pranë dijes së Tij, dhe pas (gjithë\r\nkësaj të vërtete) ju dyshoni.",
  "Ai është Allahu (që adhurohet e madhërohet prej çka ka) në qiej\r\ne në tokë; Ai i di fshehtësitë dhe publikimet tuaja dhe Ai e di atë që\r\nbëni.",
  "Nuk ka argument, që iu vjen atyre nga argumentet e Zotit të tyre,\r\ne që ata nuk i shmangen.",
  "Ata përgënjeshtruan të vërtetën kur u erdhi, e më vonë do ta kuptojnë\r\nlajmin e asaj me të cilën talleshin.",
  "A e vërejtën ata, sa gjenerata para tyre i shkatërruam, e që Ne iu\r\npatëm mundësuar atyre (komoditet) në tokë çfarë juve nuk ju mundësuam;\r\niu patëm lëshuar nga qielli shi me bollëk dhe iu patëm bërë, që të\r\nrrjedhin lumenj ndër ta, e për shkak të mëkateve të tyre i shkatërruam\r\ndhe pas tyre sollëm breza të tjerë.",
  "Edhe sikur të zbritnim ty një libër të shkruar në letër, e ta preknin\r\natë me duart e tyre, ata që mohuan do të thoshin: “Kjo nuk është tjetër\r\npërveç një magji e qartë”.",
  "E pastaj thanë: “Pse të mos i zbret atij (Muhamedit) një engjëll (të\r\nna thotë për Muhamedin, se është i dërguar)”. E sikur të zbritnim Ne\r\nnjë engjëll çështja do të merrte fund, duke mos iu dhënë atyre afat.",
  "Sikur ta bënim Ne atë (të dërguarin) engjëll, atë do ta bënim (në\r\nformë) njeriu e do t’ua përzienim (ngatërronim) atyre atë, që i përzien\r\nata vetes së tyre.",
  "Edhe të dërguarit e tjerë para teje janë përqeshur, e ata që u tallën\r\npësuan (dënim) për shkak se talleshin.",
  "Thuaj: “Ecni nëpër tokë e mandej shikoni se si qe përfundimi i\r\npërgënjeshtruesve.",
  "Thuaj: “E kujt është e tërë kjo në qiej e në tokë?” Thuaj: “Vetëm e\r\nAllahut”. Ai ia përcaktoi mëshirën Vetes. Ai do t’ju tubojë në Ditën e\r\nGjykimit, gjë për të cilën nuk ka dyshim. Ata që i shkaktuan humbje\r\nvetvetes, ata nuk besojnë.",
  "Vetëm e Tij është gjithçka, që pushon e lëviz natën e ditën. Ai\r\nështë Dëgjuesi i çdo gjëje dhe është i Gjithëdijshmi.",
  "Thuaj: “A pos Allahut, Krijues i qiejve dhe i tokës, që ushqen të\r\ntjerët, ndërsa vetë nuk ushqehet, të pranoj Zot tjetër?” Thuaj: “Unë\r\njam i urdhëruar të jem i pari që bindem dhe (urdhërohem): të mos\r\nbëhem kurrsesi nga idhujtarët.",
  "Thuaj: “Vërtet, unë i frikësohem dënimit të Ditës së Madhe, nëse\r\nnuk i përulem Zotit tim”.",
  "Kush mënjanohet atë ditë nga ai (dënimi), atë Ai e ka mëshiruar\r\ndhe ai është shpëtim i qartë.",
  "Nëse Allahu të godet me ndonjë të keqe, s’ka kush që ta largojë\r\natë pos Tij, e nëse të dhuron ndonjë të mirë, duhet ditur se Ai është i\r\nGjithëfuqishëm për çdo send.",
  "Ai është Mbizotëruesi mbi robërit e Tij. Ai është më i Urti dhe\r\nNjohësi i thellë i çdo gjëje.",
  "Thuaj: “Cili send ka dëshminë më të madhe?” Thuaj: “Allahu është\r\nDëshmues mes meje e jush, e mua më është shpallur ky Kuran që me të t\u0027ju tërheq vërejtjen juve dhe atij që i komunikohet (dhe të gjithë\r\natyre që vijnë pas jush deri në Ditën e Kijametit). A ju po dëshmoni se\r\npos Allahut ka të adhuruar të tjerë që meritojnë adhurimin?!” Thuaj:\r\n“Unë nuk dëshmoj!” Ai është i Vetmi i Adhuruar me të drejtë, dhe unë\r\njam i pastërt nga ajo që ju i shoqëroni!”",
  "Atyre që Ne iu kemi dhënë librin, e njohin atë (Muhamedin)\r\nsikurse i njohin bijtë e tyre. Janë ata që asgjësuan vetveten, prandaj\r\nnuk besojnë.",
  "Kush është më mizor se ai, që ndaj Allahut shpif gënjeshtra apo ka\r\npërgënjeshtruar faktet e Tij? S’ka dyshim, shpifësit dhe gënjeshtarët\r\nnuk kanë shpëtim.",
  "Përkujto ditën kur Ne i tubojmë të gjithë dhe iu themi atyre që i\r\nshoqëruan (Allahut të adhuruar të tjerë): “Ku janë ata të shoqëruarit\r\ntuaj që i trillonit?”",
  "Atëherë (pas atij sprovimi) përgjigje tjetër s’u mbetet përveç të\r\nthonë: “Për Allahun, o Zoti ynë, ne nuk ishim idhujtarë!”",
  "Shih se si bëjnë gënjeshtra kundër vetes dhe si u shkoi huq ajo që\r\ntrillonin!",
  "Ka prej tyre që ty të dëgjojnë (kur lexon Kuranin). Po, Ne kemi\r\nkrijuar mbulesë mbi zemrat e tyre që të mos e kuptojnë atë dhe në\r\nveshët e tyre sajuam shurdhim, dhe edhe sikur t’i shohin të gjitha\r\nfaktet, ata nuk besojnë, derisa kur vijnë te ti e të polemizojnë. Ata që\r\nmohuan thonë: “Nuk është tjetër ky (Kurani) vetëm se mit i hershëm.",
  "Ata ndalojnë (të tjerët) nga ai dhe vetë largohen prej atij (Kuranit),\r\ne me atë nuk shkatërrojnë tjetër vetëm se veten, dhe nuk e hetojnë.",
  "E sikur t’i shihje ata kur janë ndalur pranë zjarrit e thonë: “Ah\r\nsikur të ktheheshim (në Dunja), që të mos përgënjeshtrojmë faktet\r\ne Zotit tonë e të bëhemi nga besimtarët (atëherë me të vërtetë do të\r\nshihje tmerr për ta)!”",
  "Jo (s’është ashtu siç thonë ata), po atyre iu doli në shesh ajo që\r\ne mbanin fshehtë më parë, prandaj edhe sikur të ktheheshin ata,\r\ndo ta përsëritnin atë që e kishin të ndaluar, e s’ka dyshim, ata janë\r\ngënjeshtarë",
  "Ata thanë: “Nuk ka tjetër, vetëm kjo jeta jonë në këtë botë, dhe ne\r\nnuk do të ringjallemi”.",
  "Dhe sikur t’i kishe parë ata kur të ndalohen para Zotit të tyre e\r\niu thuhet atyre: “A nuk është kjo (ringjallja) e vërtetë?” Ata thonë: “\r\nPo, për Zotin tonë!” Thotë: “Shijoni pra dënimin për atë që mohonit!”",
  "Ata që përgënjeshtruan se do të takohen me Allahun (në Ditën\r\ne Gjykimit) kanë humbur. Derisa t’u vijë Momenti (Kijameti) befas,\r\ne atëherë do të thonë: “Të mjerët ne për atë që lëshuam” (nga punët\r\ne mira në Dunja), dhe ata do t’i bartin gabimet e veta në shpinë. Sa e\r\nshëmtuar është ajo që bartin!",
  "Jeta e kësaj bote nuk është gjë tjetër vetëm se një përjetim e mashtrim.\r\nS’ka dyshim se bota tjetër është më e dobishmja për ata që ruhen.\r\nA nuk logjikoni?",
  "Ne dimë se ty të brengos ajo që thonë, e ata nuk të akuzojnë për\r\ngënjeshtar, por ata mizorë mohojnë argumentet e Allahut.",
  "Janë përgënjeshtruar të dërguar para teje, e duruan atë\r\npërgënjeshtrim dhe u torturuan përderisa iu erdhi ndihma Jonë,\r\nprandaj s’ka kush që ndryshon fjalët (premtimet) e Allahut. E ti je i\r\nnjohur me disa nga ngjarjet e të dërguarve (edhe ti do të ndihmohesh\r\nsikurse ata).",
  "Por nëse refuzimi i tyre të është bërë brengë e madhe, ti kërkoje,\r\nnëse ke mundësi ndonjë vrimë në tokë, ose shkallë në qiell e t’u\r\nsjellësh atyre ndonjë argument (po ti s’mund ta bësh këtë). Të kishte\r\ndashur Allahu i kishte tubuar në rrugë të drejtë; po ti mos u bëj nga të\r\npadijshmit (dhe mos u brengos)",
  "Vetëm ata që kanë dëgjim të shëndoshë i përgjigjen (ftesës). Të\r\nvdekurit (ata që nuk dëgjojnë dhe nuk besojnë) Allahu i ringjall, e\r\npastaj tek Ai kthehen (u jep atë që e meritojnë).",
  "Dhe thanë: “Përse të mos i zbret atij (Muhamedit) një mrekulli\r\nnga Zoti i tij?” Thuaj: “S’ka dyshim se Allahu ka fuqi t’ia zbresë një\r\nmrekulli, por shumica e tyre nuk e dinë (se çka do t’i gjente më pas).",
  "Nuk ka asnjë gjallesë në tokë dhe as shpendë që fluturon me dy\r\nkrahë, e që nuk janë të ndara në grupe (të ndryshme), sikurse edhe\r\nju (Zoti i krijoi, i pajisi si juve). Asgjë nuk kemi lënë pas dore nga\r\nEvidenca. Më në fund te Zoti i tyre do të tubohen.",
  "E ata që i bënë të rreme faktet Tona janë shurdhmemecë të mbetur\r\nnë errësira. Allahu e humb kë të dojë dhe e vë në rrugë të drejtë atë\r\nqë do.",
  "Thuaju: “Nëse iu vjen dënimi nga Allahu, ose iu vjen Kijameti,\r\nmë tregoni, nëse jeni të sinqertë, a do të thirrni dikë tjetër pos Allahut\r\n(për ndihmë)!”",
  "Jo, vetëm Atij (Allahut) do t’i luteshit, e nëse do Ai, ju heq atë për\r\nçka i luteni, e do t’i harronit ata (zota) që ia shoqëronit.",
  "Ne kemi dërguar (pejgamberë) edhe te popujt para teje (e derisa\r\nnuk dëgjuan), i dënuam me skamje e mjerim, ashtu që të përulen.",
  "E pse të mos përuleshin, kur ju erdhi atyre dënimi jonë? Por\r\nzemrat e tyre ishin ngurosur, po edhe djalli ua hijeshoi atë që bënin.",
  "Meqë lanë pas dore atë me çka u këshilluan (t’i drejtohen Zotit),\r\nNe ua hapëm dyert e çdo gjëje (begatie) derisa kur u gëzuan për atë që\r\niu ishte dhënë, i kapëm befas, e ata mbetën të zhgënjyer,",
  "ndaj u zhduk mbeturina e fundit e popullit mizor. Pra, lavdia i\r\nqoftë Allahut, Zotit të botëve!",
  "Thuaj: “Nëse Allahu ua merr dëgjimin, shikimin dhe ua mbyll\r\nzemrat, pos Allahut cili zot tjetër do t’ua sjellë atë?”. Shih se si ua\r\nsqarojmë faktet e megjithëkëtë ata nuk ua vënë veshin!",
  "Thuaj: “Më tregoni nëse dënimi nga Allahu ju vjen befas ose me\r\nparashenja, a shkatërrohet kush tjetër pos popullit mizor?”",
  "Ne të dërguarit nuk i dërgojmë ndryshe vetëm si përgëzues dhe\r\nqortues. E kush besoi dhe u përmirësua, ata nuk kanë as frikë as brengë.",
  "Ata që i përgënjeshtruan faktet tona, ata i kap dënimi ngase nuk\r\nrespektuan normat.",
  "Thuaj: “Unë nuk ju them juve, se i kam në kompetencë depot e\r\nAllahut (e t’ju sjell mrekulli), as nuk pretendoj se i di fshehtësitë (e t’ju\r\ntregoj, se kur do t’ju vijë dënimi), as nuk ju them se unë jam engjëll.\r\nUnë ndjek vetëm atë që më shpallet mua. Thuaj: “A janë baras i verbri\r\ndhe ai që sheh?” A nuk mendoni?",
  "Ti tërhiqju vërejtjen me këtë (Kuran) atyre që i frikësohen tubimit\r\npara Zotit të tyre, në mënyrë që të ruhen, sepse pos Tij nuk do të ketë,\r\nas mbrojtës, as ndërmjetës.",
  "Dhe mos i përze ata që adhurojnë Zotin e tyre mëngjes e mbrëmje,\r\nduke pasur si qëllim (me adhurimin e tyre) Fytyrën e Allahut (duke\r\nqenë të sinqertë ndaj Tij). Ti nuk përgjigjesh asgjë nga llogaria e tyre\r\ne as ata nuk kanë kurrfarë përgjegjësie nga llogaria jote, e po i dëbove\r\nata do të bëhesh nga të padrejtit.",
  "Kështu Ne i sprovojmë disa me disa të tjerë (pasanikun me\r\nvarfanjakun, atë me autoritet dhe atë pa të), ashtu që të thonë: “A\r\nkëta janë në mesin tonë që Allahu u dhuroi të mira (dhe i udhëzoi në\r\nrrugën e drejtë pos nesh)?” A nuk është Allahu më i Dijshmi për ata\r\nqë janë mirënjohës?!...",
  "E kur të vijnë ty ata që i besojnë ajetet tona thuaju: “Selamun\r\nalejkum, Zoti juaj ia obligoi Vetes mëshirën. Kush bën prej jush ndonjë\r\ntë keqe pa dije, e mandej pas asaj (të keqe) pendohet dhe përmirësohet,\r\ns’ka dyshim se Allahu është Shumëfalës dhe është Mëshirues i madh.",
  "Ja, kështu Ne i sqarojmë argumentet, në mënyrë që të dalë në\r\nshesh rruga e kriminelëve.",
  "Thuaj: “Unë jam i ndaluar të adhuroj ata që i adhuroni ju, pos\r\nAllahut! Thuaj: “Unë nuk i ndjek dëshirat tuaja, pse atëherë do të isha\r\ni humbur e jo prej të udhëzuarve (në rrugë të drejtë).",
  "Thuaj: “Unë i përmbahem të vërtetës (që më erdhi) nga Zoti im.\r\nJu e përgënjeshtruat atë, e ai që kërkoni t\u0027ju vijë më shpejt (dënimi),\r\nnuk është në dorën time, vendimi i takon vetëm Allahut; Ai e rrëfen\r\ntë vërtetën dhe Ai është më i Miri i gjykatësve.",
  "Thuaj: “Sikur të ishte në dorën time ai, që kërkoni t’ju vijë më\r\nshpejt, çështja mes meje dhe jush do të ishte e përfunduar. Allahu\r\nështë më i Dijshmi për mizorët.",
  "Çelësat e fshehtësive janë vetëm tek Ai, atë (fshehtësinë) nuk e di\r\nkush pos Tij. Ai e di çka ka në tokë dhe në det, Ai e di për çdo gjeth\r\nqë bie dhe s’ka kokërr në thellësi të tokës, s’ka të njomë dhe s’ka të thatë, që nuk është (shënuar) në Librin e Qartë (Levhi - Mahfudh).",
  "Ai është që i ngrie (i merr) shpirtrat tuaj natën (kur jeni në gjumë),\r\ndhe e di çka vepruat ditën, pastaj ju ngjall-zgjon në të (ditën) deri në\r\nafatin e caktuar (vdekje). Pastaj do të ktheheni e do t’ju njoftojë me\r\natë që keni pas vepruar.",
  "Vetëm Ai është Mbizotëruesi mbi robërit e vet. Ndaj juve ju dërgon\r\nrojë (cakton engjëj) derisa t’i vijë ndonjërit prej jush vdekja, atij ia\r\nmarrin shpirtin të dërguarit tanë (të tjerë) dhe ata nuk bëjnë kurrfarë\r\nlëshimi.",
  "Pastaj i kthehen Allahut, Sunduesit të vërtetë të tyre. Vetëm i tij\r\nështë sundimi (gjykimi) dhe Ai është më i Shpejti i llogaritësve.",
  "Thuaj: “Kush ju shpëton prej errësirave (trishtuese) të tokës e të\r\ndetit, e (nga trishtimi) ju e lutni atë haptas e fshehtas (duke thënë),\r\nnëse Ai na shpëton prej kësaj, ne do të jemi (besimtarë) mirënjohës?”",
  "Thuaj: “Allahu ju shpëton nga ajo dhe nga çdo brengosje.\r\nMegjithëkëtë ju Atij i përshkruani shok.",
  "Thuaj: “Ai ka fuqi (t’ju shpëtojë, por edhe) t’ju sjellë dënim prej\r\nsë larti, ose prej së poshti nën këmbët tuaja, apo t’ju ndajë në grupe\r\ne ta luftoni njëri-tjetrin. Shih se si i sqarojmë faktet në mënyrë që të\r\nkuptojnë”.",
  "E populli yt e konsideroi atë (Kuranin) të rremë, porse ai (Kurani)\r\nështë i vërtetë. Thuaj: “Unë nuk jam roje e juaj”.",
  "Çdo lajm e ka afatin e realizimit, e më vonë, ju do të kuptoni.",
  "Kur sheh ata se janë thelluar me tallje në argumentet (ajetet) Tona,\r\nlargohu prej tyre derisa të kalojnë në një bisedë tjetër. Nëse djalli të\r\nbën të harrosh (e rri me ta), pasi të bie ndër mend, mos rri me popullin\r\nmizor.",
  "Për ata (besimtarët) që ruhen (nga tallja) s’ka kurrfarë përgjegjësie\r\n(për talljen e mosbesimtarëve), mirëpo këshilloni ata (mosbesimtarët),\r\nnë mënyrë që të ruhen (nga tallja).",
  "Hiqu atyre që e marrin fenë për lojë e dëfrim (në vend që ta\r\nrespektojnë) dhe i ka mashtruar jeta e kësaj bote. Ti përkujto me të\r\n(Kuranin), që të mos bjerë njeriu viktimë e asaj që ka vepruar, e që s’ka\r\nmbrojtës as ndërmjetësues për të pos Allahut. Madje ai (njeri) edhe\r\nnëse jep çdo lloj shpagimi nuk i pranohet. Të tillët janë ata që ranë\r\nviktimë e asaj që punuan. Ata, për shkak se mohuan për pije kanë ujë\r\ntë vluar e dënim të idhët.",
  "Thuaj: “A pos Allahut të adhurojmë atë që nuk na sjell, as dobi, as\r\ndëm dhe të kthehemi mbrapa (në kufr) pasi Allahu na vuri në rrugë të\r\ndrejtë, dhe atëherë të bëhemi sikurse ai, të cilin djajtë e kanë rrëmbyer\r\n(e kanë bërë për vete), duke e lënë të hutuar në tokë, që edhe pse ai ka\r\nshokë, që e thërrasin në rrugë të drejtë (i thonë): \u0022Eja te ne\u0022 (ai nuk\r\npërgjigjet)? Thuaj: \u0022I vetmi udhëzim është ai udhëzimi i Allahut, dhe\r\nse jemi urdhëruar, që t\u0027i dorëzohemi Zotit të botëve.",
  "(Na është thënë) Dhe faleni namazin dhe kini frikë prej Tij, se Ai\r\nështë tek i Cili do të tuboheni.",
  "E Ai është që krijoi qiejt dhe tokën, me qëllim të caktuar, e\r\n(ruajuni dënimit) ditën kur thotë: “Bëhu”! Ajo bëhet. Fjala e Tij është\r\ne njëmendtë dhe Atij i takon sundimi Ditën kur i fryhet “Surit”. Ai\r\nështë i Dituri i të fshehtës dhe të dukshmes, është më i Urti dhe\r\nNjohësi i çdo gjëje me hollësi.",
  "Përkujtoju (o i dërguar), kur Ibrahimi i tha babait të vet Azerit: “A\r\nstatuja (idhuj) adhuron për zota? Unë po të shoh ty dhe popullin tënd\r\nnë një humbje të sigurt.",
  "E kështu Ibrahimit ia mundësuam t’i shohë madhësitë e qiejve e\r\ntë tokës për t’u bërë edhe më i bindur.",
  "E kur atë e mbuloi nata, ai pa një yll e tha (popullit të tij si argument\r\nkundër tyre)! “Ky është Zoti im!” E kur u zhduk ai (perëndoi) tha:”\r\nUnë nuk i dua ata që humben”.",
  "Kur e pa hënën të posalindur tha: “Ky është Zoti im! E kur perëndoi\r\najo tha: “Nëse Zoti im nuk do të më kishte udhëzuar, unë do të\r\nbëhesha prej njerëzve të humbur!”",
  "Kur e pa diellin të lindur tha: “Ky është Zoti im, ky është më i\r\nmadh!”, e kur ai perëndoi tha: “O populli im, unë jam i pastër nga ajo\r\nqë ju i shoqëroni!”",
  "Unë me veten time i drejtohem Atij, që krijoi qiejt e tokën, larg\r\nbesimeve të tjera; unë nuk jam prej atyre që i përshkruajnë shok!",
  "Po atë (me Ibrahimin) e polemizoi populli i tij e ai tha: “A polemizoni\r\nme mua, rreth Allahut e Ai më udhëzoi?” Unë nuk iu frikohem\r\natyre që ju ia bëni shok, vetëm nëse Zoti im do ndonjë send (të\r\nmë godasë, ai më godet). Me dijen e Tij Zoti im ka përfshirë çdo send,\r\na nuk e merrni me mend?”",
  "E si t’ju frikohem atyre, që ju ia shoqëruat, e ju nuk frikësoheni\r\npër atë që i shoqëruat Allahut pa pasur kurrfarë argumenti. E cili grup,\r\npra, është më i drejtë të jetë i sigurt, nëse jeni që kuptoni?",
  "Ata që besuan dhe besimin e tyre nuk e ngatërruan me besim të\r\nkotë, atyre u takon të jenë të sigurt dhe ata janë në rrugë të drejtë.",
  "Këto janë argumentet tona, që ia dhamë Ibrahimit kundër popullit\r\ntë tij. Ne ngrejmë në shkallë të lartë atë që duam. Vërtet Zoti yt është\r\nmë i Urti (që çdo send e vë në vendin e vet), dhe është i Gjithëdijshmi\r\n(të Cilit nuk i fshihet asgjë).",
  "Ne atij (Ibrahimit) i falëm Is’hakun dhe Jakubin dhe secilin prej\r\ntyre e udhëzuam. Më parë edhe Nuhun e patëm udhëzuar. E nga pasardhësit\r\ne tij (të Ibrahimit) udhëzuam Davudin, Sulejmanin, Ejubin,\r\nJusufin, Musain dhe Harunin. Kështu i shpërblejmë bamirësit.",
  "(shpërblyem) Edhe Zekerijanë, Jahjanë, Isain, Ilijasin të gjithë prej\r\ntë mirëve të përsosur.",
  "(shpërblyem) Edhe Ismailin, Eljesanë, Junusin dhe Lutin. Të\r\ngjithë këta i veçuam mbi njerëzit e tjerë.",
  "Edhe disa nga prindërit, nga pasardhësit dhe nga vëllezërit e tyre i\r\nzgjodhëm (për pejgamberë) dhe i udhëzuam në rrugë të vërtetë.",
  "Ky është udhëzim i Allahut, udhëzon me të kë të dojë nga robërit\r\ne Tij. E sikur t’i përshkruajnë shok Zotit (edhe ndonjë nga këta)\r\nkishte për t’iu shkuar huq ajo që kanë vepruar.",
  "Ata ishin që iu patëm dhënë librin, urtësinë e pejgamberllëkun; e\r\nnëse këta (idhujtarët mekas) e refuzojnë këtë (pejgamberllëkun tënd),\r\nNe e kemi siguruar këtë me një popull që nuk e refuzon.",
  "Ata (të dërguarit e përmendur) ishin që Allahu i vuri në rrugë\r\ntë drejtë, prandaj ti merri shembull në udhëzim. Thuaj: “Unë\r\nnuk kërkoj për këtë (komunikimin e Kuranit) shpërblim prej\r\njush. Ky nuk është tjetër, përveç një këshillë për mbarë njerëzit.”",
  "Ata (mohuesit) nuk e njohën Allahun sa duhet njohur Atë, kur\r\nthanë: “Allahu nuk i shpalli gjë asnjë njeriu!” Thuaj: “Kush e zbriti librin,\r\nme të cilin erdhi Musai, e që ishte dritë e udhërrëfyes për njerëz,\r\ne të cilin ju e bëni të shpërndarë në letra, që disa i paraqisni, kurse\r\nshumicën e fshihni. Dhe u mësuat çka nuk e dinit ju, as prindërit tuaj? Thuaj: (e zbriti) Allahu”. Mandej lëri ata që luajnë në atë kotësinë e\r\ntyre.",
  "Edhe ky (Kuran) është libër që e zbritëm; është i bekuar, vërtetues\r\ni të mëparshmes, e që t’i tërheqësh vërejtjen (banorëve të) nënës\r\nsë fshatrave (Mekes), dhe atyre përreth saj (mbarë botës). Ata që e\r\nbesojnë Ahiretin, besojnë në të (Kuranin), ata edhe e falin namazin\r\nrregullisht.",
  "E kush është më gabimtar i madh, se sa ai që trillon rrenë ndaj\r\nZotit, ose thotë: “Mua po më shpallet, e nuk i është shpallur asgjë,\r\nose se sa ai që thotë: “Do të thur diçka të ngjashme me atë që e ka\r\nzbritur Allahu”. E, sikur t’i shihje mizorët kur janë në agoninë e\r\nvdekjes, e engjëjt kanë shtrirë duart e veta (me ndëshkim) e (iu thonë):\r\n“Shpëtojeni pra veten (nëse mundeni). Tashti përjetoni dënimin\r\ne turpshëm, për shkak se thoshit të pavërtetën për Allahun, dhe ndaj\r\nargumenteve të Tij ishit kryeneçë.” (atëherë vërtet do të shihje një\r\ndënim të tmerrshëm).",
  "(Allahu do t’u thotë): “Në të vërtetë ju na erdhët një nga një (të\r\nvetmuar), ashtu si ju krijuam së pari; keni lënë prapa shpinës atë që iu\r\npatëm dhënë, e nuk po shohim se i keni me vete ndërmjetësit tuaj, të\r\ncilët i mendonit, se për ju janë ndihmëtarë (i shoqëronit Allahut). S’ka\r\ndyshim, është këputur lidhja mes jush, dhe mbaroi ajo çka mendonit\r\n(ndërmjetësues apo zota të tjerë).”",
  "S’ka dyshim, Allahu është zbërthyes i farës (i kokrrës së saj) dhe i\r\nbërthamës (së pemës). Ai nxjerr të gjallin nga i vdekuri dhe Ai është\r\nnxjerrës i të vdekurit nga i gjalli. Ky është Allahu, e si atëherë shmangeni.\r\n(nga besimi)!",
  "Ai është krijues i dritës së mëngjesit. Natën e bëri kohë pushimi,\r\ne diellin dhe hënën për llogaritje të kohës. Ky (rregull) është caktim i\r\ntë Plotfuqishmit, të Gjithëdijshmit.",
  "Ai është që krijoi yjet për ju, që me ta të orientoheni në errësira, kur jeni në tokë ose në det. Vërtet Ne i shpjeguam argumentet tona\r\npër një popull që di të mendojë.",
  "Ai është që ju krijoi (filloi) prej një njeriu; aty (mbi tokë) jetoni\r\n(qëndroni) dhe nën të do të pushoni. Ne ia sqaruam argumentet një\r\npopulli, që di të kuptojë.",
  "Ai është që lëshon nga lart shiun e me të nxjerr bimën e çdo sendi\r\ndhe prej bimës nxjerrim gjelbërim dhe prej tij (prej gjelbërimit) kokrra\r\ntë dendura në kallinj. E nga hurmat, nga sythat e tyre kalaveshë të\r\nafërt (për t’i vjelë). Edhe kopshte me hardhi, ullinj e shegë të ngjashme\r\n(në dukje) e të llojllojshme (në shije). Shikoni pra, frutat e tyre kur i\r\nformojnë dhe kur piqen (të gjitha këto nga shiu). Edhe në këto ka\r\nfakte për njerëzit që besojnë.",
  "E (idhujtarët) xhinët ia bëjnë shokë Allahut, e në të vërtetë Ai i\r\nkrijoi ata (xhinët), dhe duke mos patur kurrfarë dije, ata shpifën se Ai\r\n(Zoti) ka djem e vajza. Larg (shpifjeve) është madhëria e Tij e lartë.",
  "Ai (Allahu) është, që krijoi (pa kurrfarë shembulli) qiejt dhe\r\ntokën (e duke qenë i tillë), e si do të ketë Ai fëmijë kur nuk pati\r\nbashkëshorte?!... Çdo send e krijoi Ai, dhe është më i Dijshmi për të\r\ngjitha sendet e krijuara.",
  "Ky është Allahu, Zoti juaj, nuk ka të adhuruar të vërtetë përveç\r\nTij, Krijues i çdo sendi, pra adhurojeni Atë; Ai është Mbikëqyrës ndaj\r\nçdo sendi.",
  "Të parët (e njerëzve) nuk mund ta përfshijnë Atë, e Ai i përfshin\r\ntë parët. Ai është shumë i Kujdesshëm, hollësisht i Njohur.",
  "Juve ju erdhën argumente të qarta nga Zoti i juaj, e kush i sheh\r\n(kupton) ai e ka për vete, e kush verbohet, ai e ka për të zezën e vet. E\r\nunë (Pejgamberi) nuk jam roje e juaj.",
  "E kështu Ne i sqarojmë dëshmitë, ashtu që ata thonë: “Ke mësuar\r\nti” (nga librat, po fjalës së tyre nuk i vihet veshi) dhe që për t’ia bërë\r\nedhe më të qarta një populli, që di të dallojë (të vërtetën nga e kota).",
  "Ti (Muhamed) praktiko atë që t’u shpall nga Zoti yt. S’ka të\r\nadhuruar me të drejtë, përveç Tij. Largohu prej idhuj tarëve!",
  "E sikur të donte Allahu, ata nuk do të ishin idhujtarë. Ne nuk të\r\nbëmë përcjellës të tyre, e as që je mbikëqyrës i tyre.",
  "Ju mos ua shani ata (zota) që ju luten (idhujtarët), pos Allahut,\r\ne (si hakmarrje) të fyejnë Allahun nga armiqësia, duke mos ditur (për\r\nmadhërinë e Tij). Kështu Ne ia kemi zbukuruar çdo populli veprimin\r\ne vet, mandej e ardhmja e tyre është te Zoti i tyre, e Ai i shpërblen për\r\natë që vepruan.",
  "Ata u betuan me një betim të fortë në Allahun, se nëse iu vjen\r\natyre ndonjë mrekulli do ta besojnë. Thuaj: “Çështja e atyre mrekullive\r\nështë tek Allahu”. E ku e dini ju, ndoshta kur të vijnë ato nuk iu\r\nbesojnë.",
  "Ne i rrotullojmë zemrat dhe të parët e tyre (prej besimit), ashtu\r\nsikundër nuk e besuan atë (Kuranin) për herë të parë, dhe i lëmë të\r\nbredhin të hutuar në atë mashtrimin e tyre.",
  "E edhe sikur t’ua zbritnim Ne atyre engjëjt, t’u flitnin të vdekurit,\r\nt’u tubonim atyre çdo send (gjallesë) konkretisht, ata nuk kishin për\r\ntë besuar, vetëm po të donte Allahu, por shumica e tyre nuk e dinë (se\r\nbesimi është dhuratë nga Zoti).",
  "Dhe kështu (sikurse edhe ty) çdo pejgamberi i bëmë armiq disa\r\nnga njerëzit dhe nga xhinët e djallëzuar, që me fjalë të shkëlqyeshme,\r\nnë mënyrë të fshehtë nxisin njëri-tjetrin në mashtrime. E sikur të donte Zoti yt, ata nuk do ta bënin atë (armiqësi), po ti lëri ata me ato\r\ntrillime.",
  "Dhe (nxisin) që zemrat e atyre që nuk besojnë botën e ardhshme\r\ntë anojnë (tek ato fjalë mashtruese) dhe që të kënaqen e ngarkohen\r\nme atë që janë duke u ngarkuar.",
  "(Thuaj) A pos Allahut të kërkoj unë gjykatës (mes meje dhe\r\njuve)! Kur Ai është, që ua zbriti librin në mënyrë të shkoqitur? Atyre\r\nqë iu dhamë librin e dinë se ai (Kurani) është i zbritur prej Zotit tënd\r\nsaktësisht, pra mos u bëj prej atyre që dyshojnë.",
  "Fjalët e Zotit tënd janë plot të vërteta (çka lajmërojnë) dhe plot\r\ntë drejta (çka gjykojnë). S’ka kush që të ndryshojë fjalët (vendimet) e\r\nTij. Ai është Dëgjuesi i çdo gjëje, i Gjithëdijshmi.",
  "Në qoftë se i bindesh shumicës (mohuese që janë) në tokë, ata\r\ndo të largojnë ty nga rruga e Allahut. Ata nuk ndjekin tjetër vetëm\r\nsupozime dhe nuk janë tjetër vetëm se gënjeshtarë.",
  "S’ka dyshim, Zoti yt e di më së miri për atë që është larguar nga\r\nrruga e Tij dhe Ai është më i Dijshmi për të udhëzuarit.",
  "Ju (besimtarë) hani nga ajo që (është e therur dhe) është përmendur\r\nemri i Allahut, po qe se jeni të bindur në faktet e Tij.",
  "Ç’keni ju, që të mos hani nga ajo për të cilën është përmendur\r\nemri i Allahut, e Ai ju sqaroi juve, se çka është e ndaluar për ju, përveç\r\nkur jeni të detyruar (atëherë edhe harami është hallall). Një shumicë\r\n(e mohuesve), duke mos pasur kurrfarë dije, por vetëm nga pasionet\r\ne tyre, duan t’i largojnë nga e vërteta (njerëzit). Po Zoti yt është i\r\nGjithëdijshëm për ata që i shkelin dispozitat.",
  "Dhe mos bëni mëkate, as haptas, as fshehtas. Ata që bëjnë mëkatin\r\ndo të ndëshkohen për mëkatin e bërë.",
  "Dhe mos hani nga ajo që (para therjes së saj) nuk është përmendur\r\nemri i Allahut, vërtet ajo (ngrënia) është mëkat. Djallëzitë i nxisin\r\nmiqtë e vet, që t\u0027ju polemizojnë juve, e nëse i dëgjoni ata, atëherë jeni\r\nsi ata (idhujtarë).",
  "Vallë, a është ai që qe i vdekur, kurse Ne e ngjallëm dhe i dhamë\r\ndritë, me të cilën ecën mes njerëzve, si ai që ka mbetur në errësirë (i\r\nhumbur) dhe nuk mund të shpëtojë nga ajo? Ja, kështu (si këtij në\r\nerrësirë) iu duket mirë mohuesve ajo që veprojnë.",
  "Dhe ashtu (sikurse në Mekë) në çdo qytet kemi bërë kriminelët\r\ne tij pari, në mënyrë që të bëjnë dredhi në të, por nuk mashtrojnë\r\ntjetërkënd, pos veten e tyre dhe prapëseprapë nuk kuptojnë.",
  "E kur u vjen atyre ndonjë argument i prerë (për Muhamedin),\r\nata thonë: “Kurrsesi nuk e besojmë atë (dërgesën e Muhamedit)\r\nderisa të na jepet edhe neve ngjashëm me atë që iu pat dhënë të\r\ndërguarve të Allahut”! Allahu e di më së miri, ku ta vërë dërgesën\r\n(risalen) e vet. Ata që bënë krim do t’i godasë poshtërimi dhe\r\ndënimi i fortë tek Allahu, për shkak se vazhdimisht bënin hile.",
  "Atë që Allahu dëshiron ta udhëzojë, ia zgjeron zemrën për (të\r\npranuar) Islamin. Atë që dëshiron ta lërë të humbur, zemrën e tij ia\r\nbën shumë të ngushtë, sikur të ngjitej në qiell. Kështu Allahu lëshon\r\ndënimin mbi ata që nuk besojnë.",
  "Kjo është rruga e Zotit tënd, është e drejtë, Ne shpjeguam argumentet\r\npër njerëz që përkujtojnë.",
  "Ata e kanë vendin e shpëtimit (xhenetin) te Zoti i tyre; Ai është\r\nMbrojtës i tyre, për atë që ata vepruan.",
  "Përkujto ditën, kur Ai i tubon ata të gjithë (e iu thotë): “O grumbull\r\ni xhinve, ju mashtruat shumë njerëz!” E nga njerëzit që ishin miq\r\ntë tyre (të xhinve) thonë: “Zoti ynë ne përfituam njëri prej tjetrit, dhe\r\ne arritëm afatin që caktove!\u0022- Tha (Zoti): “Zjarri është vendi juaj,\r\npërgjithmonë jeni në të, pos (kohës) çka do Allahu”. Vërtet Zoti yt\r\nështë më i Urti, më i Dijshmi.",
  "Po ashtu (sikur iu dhamë xhinve dhe njerëzve përjetim), Ne i\r\nbëjmë sundues disa mizorë mbi mizorët e tjerë, për shkak të asaj që\r\nfituan (vepruan).",
  "O grumbull i xhinve dhe i njerëzve! A nuk ju erdhën nga mesi juaj\r\ntë dërguar t’ju rrëfejnë argumentet e Mia dhe t’ju tërheqin vërejtjen\r\npër takimin tuaj në këtë ditë? Ata thonë: “Dëshmojmë kundër vetes”.\r\nI pat mashtruar ata jeta e kësaj bote dhe ashtu (të detyruar) dëshmuan\r\nkundër vetes, se me të vërtetë e refuzonin (të vërtetën).",
  "Këtë (dërgimin e të dërguarve), sepse Zoti yt nuk është që për\r\nshkak të mëkatit të shkatërrojë një vend, e banorët e tij të jenë të\r\npainformuar.",
  "Po për secilin (veprues) ka shkallë (që do t’i arrijë) sipas asaj që\r\nvepruan. Allahu nuk është i pakujdesshëm ndaj asaj që veprojnë.",
  "Zoti yt nuk ka nevojë për asgjë, Ai është Mëshirues. Nëse do Ai,\r\njuve ju zhduk dhe sjell kë të dojë pas jush, ashtu sikurse ju solli juve\r\nnga pasardhësit e atyre që ishin para jush.",
  "Ajo që iu kërcënohet (kijameti, ringjallja, llogaria, përgjegjësia)\r\npatjetër do të vijë, e ju nuk mund ta pengoni. (Nuk mund ta mënjanoni\r\ncaktimin e Zotit).",
  "Thuaj: “O populli im (kurejshitë!) veproni në atë që jeni, e unë\r\ndo të vazhdoj të veproj në atë që jam, e më vonë do ta dini, se kujt do\r\nt’i takojë e ardhmja e lavdishme. Është e ditur, se zullumqarët nuk\r\ngjejnë shpëtim",
  "Dhe nga ajo që krijoi Ai prej të lashtave dhe prej kafshëve\r\nshtëpiake, ata (idhujtarët) ndanë një pjesë për Allahun dhe thanë: “Kjo\r\nështë për Allahun, si mendonin ata, e kjo është e idhujve tanë”. Ajo që ishte për idhujt, nuk shkon tek Allahu, e ajo që është për Allahun,\r\nshkon tek idhujt e tyre. Sa gjykim i shëmtuar është ai që gjykojnë\r\n(pjesën e idhujve e plotësonin nga ajo e Allahut, në rast nevoje, e të\r\nAllahut jo).",
  "Kështu shumicës së idhujtarëve, idhujt ua hijeshuan atyre\r\nmbytjen e fëmijëve të vet, për t’i shkatërruar (me mashtrime) dhe për\r\nt’ua ngatërruar fenë (që e kishin pasur të Ismailit). Po sikur të donte\r\nAllahu, ata nuk do ta bënin atë, prandaj hiqu tyre dhe asaj që shpifin.",
  "Dhe sipas bindjes së tyre ata thoshin: “Këto kafshë dhe këto\r\nbimë janë të ndaluara, nuk mund të ushqehet me to, përveç atyre që\r\nne ua lejomë; këto janë kafshë që është e ndaluar t\u0027u hipet; këto janë\r\nkafshë që gjatë therjes së tyre nuk përmendin emrin e Allahut, duke\r\nshpifur ndaj Tij. Ai do t’i ndëshkojë ata për shpifjet e tyre.",
  "Madje ata thoshin: “Çka është në barqet e këtyre kafshëve është\r\nvetëm për meshkujt tanë, e ndaluar për gratë tona. E nëse ishte e\r\nngordhtë (fruti në bark) ata (meshkuj e femra) ishin të barabartë në\r\ntë. Do ta ndëshkojë Ai cilësimin e tyre të rrejshëm. Ai është i Përsosur\r\nnë punët e Tij, i Gjithëdijshëm për krijesat e Tij.",
  "S’ka dyshim, se kanë dështuar keq ata që vranë fëmijët e tyre\r\nnga mendjelehtësia e pa kurrfarë dije dhe ata, që duke i shpifur Zotit\r\nshpallën të ndaluar atë, që Zoti ua kishte dhuruar. Ata kanë humbur\r\nrrugën e drejtë dhe prej fillimit nuk ishin në udhëzim.",
  "Ai (Allahu) është, që krijoi kopshte (bimët e të cilave) të ngritura\r\nlart (në shtylla) dhe të rrafshta (të shtrira në tokë), edhe hurmet dhe\r\ndrithërat me frute (shije) të ndryshme; (krijoi) ullinjtë dhe shegët e\r\nngjashme (nga forma) e jo të ngjashme (nga shija). Hani frutat e tyre,\r\nkur të piqen dhe ditën e korrjes (të vjeljes) së frutave jepeni atë pjesë,\r\nqë është obligim (të varfërve e nevojtarëve) dhe (hani-jepni) mos\r\nteproni, pse Ai nuk i do shkapërderdhësit.",
  "Nga kafshët (shtëpiake krijoi) edhe asosh për ngarkim (për hipje)\r\ndhe asosh, prodhimi i të cilave përdoret për shtrojë (leshi i tyre ose\r\npër therje). Hani nga ajo që Allahu ju dhuroi, e mos ndiqni gjurmët\r\n(rrugët) e shejtanit, pse ai është armiku i juaj i hapët.",
  "Ai (krijoi) tetë lloje (nga kafshët shtëpiake): prej deleve dy (dash\r\ne dele), prej dhive dy (cjap e dhi). Thuaj: “A janë të ndaluar (haram)\r\ndy meshkuj apo dy femra apo çka mban (pjell) mitra e dy (llojeve të\r\ntyre) femrave?” Më tregoni, pra, me fakte të ditura (e jo me trillime),\r\nnëse jeni të sinqertë.",
  "Ai (krijoi) edhe nga devetë dy (lloje) dhe nga lopët dy (lloje).\r\nThuaj: “A dy meshkuj i ka ndaluar (haram), a dy femra, ose çka mban\r\nmitra e dy (llojeve të tyre) femrave?” A mos ishit të pranishëm kur\r\nAllahu ju porositi me këtë (hallall apo haram)?” E kush është më\r\nmizor, se ai që trillon rrenë për Allahun dhe ashtu t’i humbë njerëzit\r\nnë mungesë të dijes. Allahu nuk vë në rrugë të drejtë mizorët.",
  "Thuaj: “Në atë që më është shpallur mua (në Kuran), nuk po gjej\r\ntë ndaluar diçka nga ushqimi, përveç në qoftë se ai (ushqimi) është:\r\nngordhësirë, gjak i derdhur ose mish derri, ai është i ndytë, dhe pos\r\nasaj që është therur jo në emër të Allahut (por të ndonjë idhulli),\r\ne që është mëkat. E kush detyrohet (t’i hajë këto të ndaluara), por\r\nduke mos pasur si qëllim shijen dhe duke mos e tepruar, Zoti yt është\r\nShumëfalës dhe Mëshirues i madh.",
  "E (posaçërisht) ndaj atyre që janë jehudi Ne iu kemi ndaluar çdo\r\n(kafshë) thundrake: nga lopët dhe delet ju kemi ndaluar dhjamin e\r\ntyre, pos atij (dhjami) në shpinën dhe në zorrët e tyre dhe pos atij të\r\npërzier me ndonjë asht. Këtë (masë-ndalesë) e morëm si ndëshkim ndaj\r\nmëkatit të tyre. S’ka dyshim, Ne jemi të vërtetë (në çka ju rrëfejmë).",
  "Po, në qoftë se (për këtë jehuditë) të përgënjeshtrojnë. Thuaj: “Sa\r\nmëshirues i madh është ky Zoti juaj, po (mos u mashtroni) dënimi i\r\nTij për njerëzit kriminelë nuk mund të prapësohet!”",
  "E ata që i shoqëruan Zotit do të thoshin: “Sikur të donte Allahu\r\nnuk do t’i bënim shok (nuk do të ishim idhujtarë) as ne, as prindërit\r\ntanë, e as nuk do të ndalonim asnjë send. “Kështu patën përgënjeshtruar\r\nedhe ata, që ishin para tyre derisa (për shkak të mëkatit) përjetuan\r\ndënimin tonë të ashpër. Thuaj: \u0022A mos keni ndonjë fakt e të na e\r\nparaqisni atë neve?” Ju i mbështeteni vetëm hamendjes, në të vërtetë\r\nvetëm gënjeni”.",
  "Thuaj: “Allahu ka argumentin më të plotë dhe sikur të donte Ai\r\ndo t’ju vinte në rrugë të drejtë të gjithëve”.",
  "Thuaj: “Sillni dëshmitarët, të cilët dëshmojnë, se Allahu ndaloi\r\n(bëri haram) ato (që i ndalonin vetë). Nëse duan të dëshmojnë rrejshëm,\r\nti mos dëshmo bashkë me ta dhe mos shko pas dëshirave të atyre, që\r\nargumentet Tona i bënë të rreme dhe pas atyre, që nuk besojnë jetën\r\ntjetër e që largohen prej Zotit të tyre (adhurojnë tjetër).",
  "Thuaj: “Ejani t’ju lexoj atë që me të vërtetë ju ndaloi Zoti juaj:\r\ntë mos i shoqëroni Atij asnjë send, të silleni mirë me prindërit, të mos\r\ni vritni fëmijët tuaj, për shkak të varfërisë, sepse Ne ju ushqejmë juve\r\ndhe ata, të mos iu afroheni mëkateve të hapta apo të fshehta, mos e\r\nvritni njeriun, sepse vrasjen e tij e ndaloi Allahu, përpos kur është me\r\nvend. Këto janë porositë e Tij, kështu që të mendoni thellë.",
  "Mos iu afroni pasurisë së jetimit, derisa ai të arrijë pjekurinë,\r\n(mund t’i afroheni) vetëm në mënyrën më të mirë, zbatoni me drejtësi\r\nmasën dhe peshoren. Ne nuk ngarkojmë asnjë njeri përtej mundësive\r\ntë tij. Kur të flitni (të dëshmoni), duhet të jeni të drejtë edhe nëse\r\nështë çështja për (kundër) të afërmit, dhe zotimin e dhënë Allahut\r\nplotësojeni. Këto janë me çka Ai ju porosit, kështu që të përkujtoni.",
  "Dhe se kjo është rruga (feja) Ime e drejtë (që e caktova për ju),\r\npra përmbajuni kësaj, e mos ndiqni rrugë të tjera e t’ju ndajnë nga\r\nrruga e Tij. Këto janë porositë e Tij për ju, ashtu që të ruheni.",
  "E Musait i dhamë librin plotësim (i të mirave) për atë që tregon bindje të mirë, dhe sqarues për çdo send, udhërrëfyes e mëshirë, ashtu\r\nqë të besojnë, se do të takohen me Zotin e tyre.",
  "Dhe ky është libër, dobiprurës, Ne e zbritëm, përmbajuni këtij,\r\nruajuni ashtu që të mëshiroheni.",
  "(E zbritëm Kuranin) Që të (mos) thoni: “Libri u zbriti vetëm\r\ndy grupeve para nesh (jehudive e të krishterëve) dhe se ne ishim të\r\npanjohur me mësimin e librave të tyre.",
  "Dhe që të (mos) thoni: “Sikur të na kishte zbritur neve libri, (sikurse\r\niu zbriti atyre dy grupeve) ne do të ishim edhe më të udhëzuar\r\nse ata. Juve ju erdhi nga Zoti juaj argumenti (Kurani), ju erdhi udhëzimi,\r\nmëshira. E kush është më zullumqar, se ai që argumentet e Zotit\r\ni bën të rreme dhe ua kthen shpinën atyre? Ne do t’i ndëshkojmë me\r\nndëshkimin më të rëndë ata, që ua kthyen shpinën argumenteve Tona,\r\npër shkak të prapësimit që bënë.",
  "A mos janë duke pritur tjetër ata (pas këtyre fakteve) vetëm t’ju\r\nvijnë engjëjt (t’ua marrin shpirtin), të vijë Zoti yt (për gjykimin e\r\nnjerëzve Ditën e Ringjalljes), ose të vijnë disa nga shenjat e Zotit tënd,\r\nnë ditën kur vijnë disa shenja të Zotit tënd, asnjë njeriu nuk i vlen\r\nbesimi i Tij, nëse nuk ka besuar më parë, ose nuk ka bërë në besimin\r\ne tij kurrfarë të mire. Thuaj: “Pritni, edhe ne jemi duke pritur!\u0027\u0027",
  "Vërtet ata që e përçanë fenë e tyre dhe u ndanë në grupe, ti\r\n(Muhamed) nuk ke kurrfarë përgjegjësie. Çështja e tyre është vetëm\r\ntek Allahu, Ai do t’i njohë me atë që punuan.",
  "Kush vjen me një (punë) të mirë, ai (në Ditën e Gjykimit) shpërblehet\r\ndhjetëfish, e kush vjen me (një vepër) të keqe, ai ndëshkohet\r\nvetëm për të. Atyre nuk iu bëhet e padrejtë.",
  "Thuaj: “Vërtet Zoti im më udhëzoi në rrugë të drejtë, që është fe\r\ne drejtë, fe e Ibrahimit, që ishte larg besimeve të kota. Ai (Ibrahimi)\r\nnuk ishte idhujtar!",
  "Thuaj: “Namazi im, kurbani im, jeta ime dhe vdekja ime janë\r\nthjesht për Allahun, Zotin e botëve,",
  "Ai nuk ka shok (nuk adhuroj tjetër). Me këtë (thjeshtësi\r\ntë adhurimit vetëm për Zotin) jam i urdhëruar dhe jam i pari i\r\nmuslimanëve (i pari që pranoj dhe bindem)!",
  "Thuaj: “ A të kërkoj Zot pos Allahut, e Ai është Zot i çdo sendi\r\n(ekzistues) dhe dëmi i secilit person është kundër vetes. Askush nuk\r\ndo ta bartë barrën e tjetrit. Mandej kthimi juaj është te Zoti juaj; e Ai\r\nju njofton për atë që përçaheshit.",
  "Ai është që ju bëri sundues (zëvendësues) në tokë (pas shkatërrimit\r\ntë atyre që ishin më parë) dhe lartësoi në një shkallë më të lartë disa\r\nnga ju mbi të tjerët, për t’ju sprovuar në atë që ju dha. Allahu është\r\nNdëshkues i shpejtë, është Shumëfalës e Mëshirues i madh.",
  "Elif, Lam, Mim, Sad.",
  "(Ky është) Libri, që të është zbritur ty, që me të t’ua tërheqësh\r\nvërejtjen dhe t’i këshillosh besimtarët, pra të mos ketë shtrëngim në\r\ngjoksin tënd (për kumtimin e tij).",
  "Përvetësoni atë, që ju është zbritur nga Zoti juaj, e mos zini miq\r\n(përkrahës) pos Tij. Pak është ajo që po merrni përvojë.",
  "Sa fshatra (banorë) kemi shkatërruar (me fajin e tyre) e dënimi Jonë\r\niu erdhi atyre natën, a (ditën) kur ishin duke pushuar (duke fjetur).",
  "Kur iu erdhi atyre dënimi Jonë, s’kishin ç’të kërkonin tjetër, vetëm\r\ntë thonë: “Vërtet, ne ishim zullumqarë” (ta pranojnë gabimin).",
  "Ne patjetër do t’i marrim në përgjegjësi ata, që iu është dërguar\r\n(pejgamber), e do t’i marrim në pyetje edhe të dërguarit.",
  "Dhe duke e ditur mirë Ne do t’u rrëfejmë atyre (për atë që punuan),\r\nse Ne nuk ishim që mungonim (ishim të pranishëm).",
  "Atë ditë peshimi (masa) është i drejtë. Atij që i rëndohen peshojat,\r\nata janë të shpëtuar.",
  "Kujt i vijnë lehtë peshojat, ata e humbën veten, sepse i refuzuan\r\nargumentet Tona me të padrejtë.",
  "Ne ju vendosëm në tokë dhe ju mundësuam jetesën (mjetet për të\r\njetuar), e pak prej jush po falënderoni.",
  "Ne ju krijuam, pastaj ju dhamë formën, e mandej engjëjve ju\r\nthamë: “Bëni sexhde për Ademin”. Ata i bënë sexhde pos Iblisit. Ai\r\nnuk ishte prej atyre, që bënë sexhde.",
  "(Allahu) Tha: “Çfarë të pengoi ty të bësh sexhde, kur Unë të\r\nurdhërova?\u0022- Ai (Iblisi) tha: “Unë jam më i vlefshëm se ai, më krijove\r\nmua nga zjarri, e atë e krijove nga balta!”",
  "(Allahu) Tha: “Zbrit nga ai (xheneti), nuk të takon të bësh\r\nkryelartësi në të, dil jashtë, s’ka dyshim ti je i poshtëruar”.",
  "(Iblisi) Tha: “Më afatizo gjer ditën kur do të ringjallen (njerëzit)!”",
  "Allahu) Tha: “Ti je i afatizuar!”",
  "(Iblisi) Tha: “Për shkak se më humbe mua unë do t’u ulem atyre\r\n(do t’ju zë pusi) në rrugën Tënde të drejtë,",
  "mandej do t’ju sillem atyre para, prapa, nga e djathta dhe nga e majta\r\ne tyre, e shumicën e tyre nuk do ta gjesh që të falënderohen (të besojnë)!”",
  "(Allahu) Tha: “Dil nga ai (xheneti), i urrejtur, i dëbuar. Kush prej\r\ntyre vjen pas teje, Unë kam për ta mbushur xhehenemin me të gjithë\r\nju.",
  "(Ne i thamë) O Adem, ti dhe bashkëshortja jote zini vend në\r\nXhenet, hani nga të doni, e mos iu afroni kësaj peme, pse do të bëheni\r\nprej zullumqarëve (të vetes suaj).",
  "Shejtani i nxiti ata të dy (i mashtroi), që t’ua zbulojë atyre pjesët\r\ne turpshme, që ju ishin të mbuluara dhe tha: “Zoti juaj nuk ua ndaloi\r\njuve të dyve atë pemë vetëm që të mos bëheni meleqë (engjëj), ose të\r\nmos bëheni prej të përjetshmëve.",
  "Dhe ju betua atyre (duke iu thënë) se: Unë jam këshillues për ju.",
  "Atëherë me mashtrim i zbriti (në një nivel të palakmueshëm). E\r\nkur e shijuan pemën u zbulua vendturpi i tyre dhe filluan ta mbulojnë\r\natë (duke vënë gjeth mbi gjeth) nga gjethet e (pemëve të) xhenetit.\r\nZoti i tyre i thirri (duke iu thënë): “A nuk ua ndalova ju të dyve atë\r\npemë dhe a nuk ju thashë ju të dyve, se shejtani është armik i hapët\r\npër ju?!”",
  "Ata të dy thanë: “Zoti ynë, ne i bëmë të padrejtë (e dëmtuam)\r\nvetes tonë, në qoftë se nuk na fal dhe nuk na mëshiron, ne me siguri\r\ndo të jemi prej të shkatërruarve!”",
  "Allahu) Tha: “Zbritni, jeni armik i njëri-tjetrit. Në tokë ju e keni\r\nvendqëndrimin (vendbanimin) dhe përjetim deri në një kohë.",
  "Tha: “Në të (në tokë) do të jetoni (do të gjallëroni), në të do të\r\nvdisni (do të varroseni) dhe prej saj do të nxirreni (do të ringjalleni).",
  "O bijtë e Ademit, Ne krijuam për ju petk, që ju mbulon\r\nvendturpësinë dhe petk zbukurues. Po petku i devotshmërisë ai\r\nështë më i miri. Këto janë nga argumentet e Allahut, ashtu që ata të\r\npërkujtojnë.",
  "O bijtë e Ademit, të mos ju mashtrojë kurrsesi shejtani, sikurse i\r\nnxori prindërit tuaj nga xheneti, zhveshi prej tyre petkun e tyre, që t\u0027ju\r\ndalë në shesh lakuriqësia e tyre. Vërtet ai dhe shoqëria e tij ju sheh,\r\nndërsa ju",
  "Kur punojnë ata (idhujtarët) diçka të shëmtuar thonë: “Ne i\r\ngjetëm kështu prindërit tanë, edhe Allahu na urdhëroi këtë (vizitën\r\nrreth Qabes lakuriq). Thuaju: “Allahu nuk urdhëron të shëmtuarën, a\r\nthoni për Allahun çka nuk e dini?”",
  "Thuaj: “Allahu ma urdhëroi mua drejtësinë dhe në tërësi kthejuni\r\nAtij në çdo namaz (lutje), dhe adhurojeni Atë duke qenë të sinqertë\r\nnë lutje vetëm për të. Ashtu sikur se ju filloi (krijoi) së pari, do të\r\nktheheni tek Ai.",
  "Një grup (nga ju) Ai e vuri në rrugë të drejtë, e një grup meritoi\r\ntë jetë i humbur, pse ata (të humburit) i morën për miq shejtanët, e\r\nmegjithatë mendonin, se ishin në rrugë të drejtë.",
  "O bijtë e Ademit, vishuni bukur për çdo namaz (lutje), hani dhe\r\npini e mos e teproni, pse Ai (Allahu) nuk i do ata që e teprojnë.",
  "Thuaj: “Kush i ndaloi bukuritë dhe ushqimet e mira, që Allahu\r\ni krijoi për robërit e vet?”- Thuaj: “Ato janë në këtë botë për ata që\r\nbesuan, e në Ditën e Kijametit janë të posaçme për ta. Kështu ia\r\nsqarojmë argumentet një populli që kupton.",
  "Thuaj: “Zoti im i ndaloi vetëm të këqijat e turpshme, le të jenë\r\ntë hapta ose të fshehta, ndaloi mëkatin, ndaloi shtypjen e tjetrit pa të\r\ndrejtë, ndaloi t’i mvishni Allahut shok pa patur për të kurrfarë argumenti,\r\ndhe ndaloi të thoni për Allahun atë që nuk e dini, se është e\r\nvërtetë.",
  "Çdo popull (që përgënjeshtroi pejgamberët) ka afatin e vet, e kur\r\nt’iu vijë afati i tyre, ai nuk mund të shtyhet për asnjë moment, e as të\r\npërngutet më parë.",
  "O bijtë e Ademit, juve ju vijnë të dërguar nga mesi juaj, ua\r\npërkujtojnë faktet e Mia (shkoni pas tyre). E kush ruhet dhe\r\npërmirësohet për ta s’ka, as frikë, as s’kanë përse të pikëllohen.",
  "E ata që i konsideruan të rreme faktet tona dhe me kryelartësi u larguan prej tyre ata janë banues të zjarrit dhe në të janë përjetë.",
  "Kush është më mizor, se ai që trillon shpifje ndaj Allahut, apo\r\ni përgënjeshtron argumentet e Tij? Ata e arrijnë pjesën e tyre që iu\r\nështë caktuar (në shënime) deri kur t’u vijnë atyre të dërguarit tanë\r\n(melaiket), t’ua marrin shpirtin, e iu thonë: “Ku janë ata që pos Zotit\r\ni lusnit?” Ata thonë: “Kanë humbur prej nesh”, dhe ashtu dëshmojnë\r\npër veten, se ishin mohues (kafirë).",
  "(Allahu) Ju thotë: “Hyni në xhehenem me atë popull që ishte para\r\njush nga xhinët dhe njerëzit (e që ishin si ju). Sa herë që një grup hyn\r\nnë të, e mallkon atë të mëparshmin derisa kur të arrijnë në të të gjithë,\r\ngrupi i fundit i tyre thotë për grupin e parë: “Zoti ynë, këta (paria) na\r\nkanë humbur neve (nga rruga e drejtë), pra shtoju dënimin me zjarr\r\natyre!” (Allahu) Thotë: “Për secilin (grup) është (dënimi) i shtuar, por\r\nju nuk po dini”.",
  "Të parët e tyre (paria), atyre që hyjnë më pas ju thonë: \u0022Ju nuk keni\r\npërparësi ndaj nesh (pse vetë keni bërë kufër), shijojeni pra dënimin\r\npër atë që e fituat!\u0022",
  "Nuk ka dyshim, se ata që përgënjeshtruan argumentet Tona dhe\r\nnga mendjemadhësia u larguan prej tyre, atyre nuk u hapen dyert e\r\nqiellit dhe nuk do të hyjnë në xhenet deri të përbirojë deveja nëpër\r\nvrimën e gjilpërës. Ja, kështu i shpërblejmë kriminelët.",
  "Për ata është përgatitur shtrat nga zjarri dhe mbulojë (nga zjarri).\r\nE kështu pra i shpërblejmë zullumqarët.",
  "Ata që besuan dhe bënë vepra të mira, e Ne as që obligojmë\r\nndokënd me çka nuk ka mundësi (të veprojë), të tillët janë banues të\r\nxhenetit dhe në të janë përgjithmonë.",
  "Nga zemrat e tyre kemi hequr (kemi zhdukur) çdo gjë, që ishte\r\nkrijuar nga zilia (nga urrejtja), janë në xhenet, ku rrjedhin lumenj, e\r\nata thonë: “Falënderojmë Allahun që na udhëzoi për këtë (në iman,\r\npër punë të mira, na e hoqi zilinë, na futi në xhenet), pse sikur mos\r\ntë na drejtonte Allahu, ne nuk do të dinim të udhëzoheshim. Vërtet,\r\ntë dërguarit e Zotit na e thanë të vërtetën dhe ne iu besuam!” E atyre\r\niu drejtohet thirrje: “Ky është xheneti, ju dha juve për atë që vepruat”.",
  "Ata të xhenetit i thërrasin (i pyesin) banuesit e zjarrit e ju thonë:\r\n“Ne e gjetëm të vërtetë atë që na e pat premtuar Zoti ynë, e ju (banues\r\ntë zjarrit) a e gjetët të vërtetë atë, që ua pat premtuar Zoti juaj?\u0022 Ata\r\n(banuesit e zjarrit) thonë: \u0022Po\u0022. Atëherë në mes të tyre (mes të dy\r\ngrupeve) thërret një zë: “Mallkimi i Allahut qoftë mbi zullumqarët!”,",
  "(mbi) ata që penguan nga rruga (imani) e Allahut dhe që kërkuan\r\nshtrembërimin e saj, dhe ata që ishin mohues të botës tjetër.",
  "E mes atyre të dyve (dy grupeve) është një perde (mur), e mbi\r\nA’raf (lart mbi mur) janë burra, që e njohin secilin (të xhenetit dhe\r\ntë xhehenemit) me shenjat e tyre. Ata i thërrasin banuesit e xhenetit:\r\n“Paqja (shpëtimi) qoftë mbi ju!” Ata (të A’rafit) nuk kanë hyrë në të,\r\npor shpresojnë.",
  "E kur iu shkon shikimi i tyre nga ata të xhehenemit, thonë: “Zoti\r\nynë, mos na bëj neve me mizorët!”",
  "Ata të A’rafit i thërrasin disa burra që i njohin me shenjat e tyre\r\ndhe ju thonë: “Çfarë ju vlejti grumbullimi juaj (në pasuri e numër) dhe\r\najo që bënit kryelartësi?” (e tash jeni në xhehenem).",
  "A këta janë ata (besimtarët), për të cilët betoheshit, se nuk ka për\r\nt’i përfshirë mëshira e Allahut?”. (Në mënyrë ironike i përqeshin kufarët\r\ne mandej ju thonë besimtarëve): “Vazhdoni në xhenet, as nuk ka\r\nfrikë për ju, as nuk keni për t’u brengosur!”",
  "Banuesit e zjarrit i thërrasin (dhe i lusin) ata në xhenet (duke ju\r\nthënë): “Na qitni diçka nga uji, apo nga ajo që ju ka furnizuar Allahu\r\n(se mbaruam nga etja)!” Ata (në xhenet) thonë: “Allahu i ka ndaluar,\r\nqë të dyja këto për jobesimtarët!\u0022,",
  "të cilët fenë e tyre e morën tallje e lojë dhe të cilët i mashtroi jeta e\r\nDunjasë. Sot, pra, Ne i harrojmë ata sikurse e patën harruar takimin e\r\nkësaj dite të tyre, dhe sikurse i refuzonin argumentet Tona!”",
  "Ne ju sollëm atyre (mekasve) një libër (Kuranin), që ua shkoqitëm\r\nme baza diturie, e që është udhërrëfyes e mëshirë për ata që besojnë.",
  "Ata nuk presin tjetër, por vetëm atë që do t’u vijë. E atë ditë kur t’u\r\nvijë (dënimi i premtuar) ajo që e pritnin, ata të cilët më parë e kishin\r\nharruar thonë: “Vërtet, të dërguarit e Zotit tonë erdhën me fakte të\r\nvërteta, a kemi ndonjë ndërmjetës që të na shpëtojë, ose të kthehemi\r\n(në Dunja) e të veprojmë tjetër nga ajo që vepruam”. Ata shkatërruan\r\nvetveten dhe u shkoi huq trillimi që bënin.",
  "Vërtet, Zoti juaj Allahu është Ai që krijoi qiejt dhe tokën brenda\r\ngjashtë ditësh, pastaj u ngrit mbi Arshin, Ai e mbulon ditën me natën,\r\nqë me të shpejtë e kërkon atë (mbulimin e dritës së ditës), edhe dielli,\r\nedhe hëna, edhe yjet i janë nënshtruar sundimit të Tij. Ja, vetëm Atij\r\ni takon krijimi dhe sundimi. I Madhëruar është Allahu, Zoti i botëve.",
  "Luteni Zotin tuaj të përulur e në heshtje, pse Ai nuk i do ata që\r\ne teprojnë.",
  "Mos bëni çrregullime në tokë pas rregullimit të saj (me ardhjen\r\ne pejgamberëve) dhe luteni Atë duke pasur frikë (dënimin) dhe duke\r\nshpresuar (mëshirën). S’ka dyshim, se mëshira e Allahut është pranë\r\natyre të mirëve.",
  "Ai është që i lëshon erërat si përgëzim pranë mëshirës (shiut) së\r\nTij. E kur ato (erërat) bartin re të mëdha, Ne i sjellim mbi një tokë të\r\nvdekur dhe lëshojmë në të ujin (shiun), dhe me të (me ujin) nxjerrim të gjithë frutat. Kështu i nxjerrim (i ngjallim) të vdekurit, ashtu që ta\r\npërkujtoni (fuqinë e Zotit).",
  "Me lejen e Allahut toka e mirë mbin bimët, e ajo që nuk është\r\ncilësore, ajo nuk mbin vetëm (pak) me vështirësi. Kështu Ne i radhisim\r\nargumentet Tona për ata që falënderojnë.",
  "Ne e patëm dërguar Nuhun te populli i vet, e ai tha: “O\r\npopulli im, adhurojeni Allahun, nuk keni të adhuruar të vërtetë\r\npos Tij. Unë kam frikë për dënimin tuaj në një Ditë të Madhe!”\r\n60. Paria nga populli i tij tha: “Ne po të shohim (në këtë që na thërret)\r\nplotësisht të humbur!”",
  "Paria nga populli i tij tha: “Ne po të shohim (në këtë që na thërret)\r\nplotësisht të humbur!”",
  "(Nuhu) Tha: “O populli im, unë nuk kam kurrfarë humbje, por\r\nunë jam i dërguar prej Zotit të botëve!”",
  "“Unë ua kumtoj juve shpalljet e Zotit tim, ju këshilloj dhe unë di\r\nnga Zoti im çka ju nuk dini!”",
  "“A mos u çuditët, që shpallja ju erdhi nga Zoti juaj përmes (gjuhës\r\nsë) një njeriu nga mesi juaj, për t\u0027ua tërhequr vërejtjen, që të ruheni\r\ndhe ashtu të shpëtoni!\u0022",
  "Po ata e përgënjeshtruan atë (Nuhun), e Ne e shpëtuam atë dhe\r\nata që ishin me të në anije, ndërsa ata që i përgënjeshtruan faktet tona\r\ni fundosëm. Vërtet, ata ishin popull i verbër.",
  "Edhe tek (populli) Ad-i (dërguam) vëllain e tyre Hudin, e ai tha:\r\n“O populli im, adhurojeni (një Zot) Allahun, ju nuk keni të adhuruar\r\ntë vërtetë pos Tij, a nuk po frikësoheni?!...”",
  "Paria që nuk besoi nga populli i tij tha: “Ne po të shohim\r\nmendjelehtë dhe të konsiderojmë vërtet rrenacak!”",
  "Tha (Hudi): “O populli im, nuk jam mendjelehtë (nuk kam të\r\nmeta mendore), por unë jam i dërguar prej Zotit të botëve”.",
  "(Jam i dërguar) Që t’ua komunikoj shpalljet e Zotit tim dhe unë\r\njam këshillues besnik për ju.",
  "A mos ju erdhi çudi, që ju erdhi shpallja nga Zoti juaj përmes\r\nnjë njeriu nga mesi juaj, e për t\u0027ua tërhequr vërejtjen. Përkujtoni kur\r\nAi ju bëri sundues pas popullit të Nuhut dhe ua shtoi fuqinë fizike. Përkujtoni të mirat e Allahut që të gjeni shpëtim.",
  "Ata thanë: “A na erdhe (të na frikësosh), që ta adhurojmë vetëm\r\nAllahun e ta braktisim atë çka adhuronin prindërit tanë? Nëse je i\r\nvërtetë (si thua) sillna atë që na premton (kërcënohesh)”.",
  "(Hudi) Tha: “Juve ju gjeti dënimi dhe përbuzja nga Zoti juaj. A më\r\npolemizoni mua për emrat (e idhujve), që i emëruat ju dhe prindërit\r\ntuaj, e që për ta Allahu nuk shpalli kurrfarë argumenti? Prisni pra\r\n(dënimin), edhe unë së bashku me ju jam duke pritur”.",
  "Ne me mëshirën Tonë e shpëtuam atë dhe ata që ishin me të, dhe\r\ni shkulëm nga rrënja ata që i përgënjeshtruan argumentet Tona dhe\r\nnuk ishin besimtarë.",
  "Edhe te (populli) Themud ua dërguam vëllain e tyre, Salihun, e ai\r\nju tha: “O populli im, besojeni Allahun (Një), nuk keni zot tjetër pos\r\nTij. Ja, ju erdhi argumenti nga Zoti juaj, kjo deveja është mrekulli për\r\nju. Lereni këtë të lirë të hajë në tokën e Allahut dhe kurrsesi mos e\r\nmerrni me të keq, e t’ju kapë dënimi i dhembshëm”.",
  "“Përkujtoni kur Ai ju bëri sundues pas Adit, ju vendosi në tokë e\r\nju në rrafshin e saj ndërtonit pallate, kurse në kodrina ngreni shtëpia,\r\npërkujtoni të mirat e Allahut, e mos u bëni shkatërrues në tokë”.",
  "Krerët kryelartë nga populli i tij ju thanë atyre që ishin më të\r\ndobët e që kishin besuar: “A e dini, se me të vërtetë Salihu është i\r\ndërguar nga Zoti i tij?”. Ata thanë: “Vërtet, ne jemi besimtarë të asaj\r\nme çka është dërguar”.",
  "Ata kryelartit thanë: “Ne jemi mohues (jobesimtarë) të asaj që ju\r\ni besuat”.",
  "Ata e therën devenë dhe me kryelartësi shkelën dispozitën e Zotit\r\ntë tyre dhe thanë: “O Salih, sille atë që na u kërcënove, nëse je prej të\r\ndërguarve”.",
  "Atëherë ata përjetuan tërmetin dhe u bënë në shtëpitë e tyre\r\nkufoma të ngrira.",
  "Ai u zmbraps prej tyre e tha: “O populli im, unë ju komunikova dërgesën e Zotit tim, ju këshillova sa munda, por ju nuk i përfillni\r\nkëshilluesit”.",
  "Përkujto kur Luti i tha popullit të vet: “A punoni të shëmtuarën,\r\nqë asnjë nga popujt e botës nuk e bëri para jush”.",
  "Vërtet, ju të shtyrë nga epshet iu afroheni burrave duke i lënë\r\ngratë. Po ju jeni popull i shfrenuar”.",
  "Përgjigjja e popullit të tij nuk ishte tjetër vetëm se të thonë:\r\n“Dëboni ata (Lutin me besimtarë) nga vendbanimi juaj, ata janë\r\nnjerëz që ruhen shumë (i largohen të shëmtuarës)”.",
  "Ne e shpëtuam atë dhe familjen e tij, pos gruas së tij që mbeti aty\r\n(ndër të shkatërruarit).",
  "Ne lëshuam mbi ata një lloj shiu (me gurë). E shiko, se si ishte\r\nfundi i kriminelëve!",
  "E në Medjen (dërguam) vëllain e tyre Shuajbin. Ai tha: “O populli\r\nim, adhurojeni Allahun (Një), ju nuk keni të adhuruar të vërtetë pos\r\nTij. Juve ju erdhi mrekullia nga Zoti juaj. Zbatoni drejt matjen dhe\r\npeshoren, e mos iu bëni padrejtësi njerëzve në sendet e tyre, dhe mos\r\nbëni çrregullime në tokë pas përmirësimit të saj. Këto janë më të\r\ndobishme për ju, nëse jeni besimtarë”.",
  "“Mos zini pusi në çdo rrugë e të kërcënoni dhe të pengoni nga\r\nrruga e Allahut atë që i ka besuar atij (Shuajbit), e të kërkoni shtrembërimin\r\ne asaj (rrugës). Përkujtoni kur ishit pakicë e Ai ju shumoi dhe\r\nshikoni se si qe fundi i çrregulluesve”.",
  "“E në qoftë se një grup prej jush është që i besoi asaj me të cilën\r\nunë u dërgova, e një grup nuk besoi, duroni deri sa të gjykojë mes nesh\r\nAllahu, e Ai është Gjykatësi më i mirë”.",
  "Paria që ishte kryelartë nga populli i tij tha: “O Shuajb, ne do të\r\ndëbojmë ty dhe së bashku me ty, edhe ata që besuan nga fshati ynë,\r\nose patjetër të ktheheni në fenë tonë”. Ai (Shuajbi) tha: “A edhe nëse\r\nne nuk e dëshirojmë atë (kthimin)?”.",
  "Ne do të kemi shpifur gënjeshtër ndaj Allahut, nëse kthehemi në\r\nfenë tuaj (idhujtare), pasi Allahu na shpëtoi nga ajo. Nuk është për ne\r\ntë kthehemi në të, vetëm nëse është dëshira e Allahut, Zotit tonë. Zoti\r\nynë ka përfshirë me diturinë e vet çdo send, ne ju kemi mbështetur\r\nAllahut. Zoti ynë, vendos mes nesh dhe mes popullit tonë gjykimin\r\ntënd të drejtë, se Ti je më i miri Gjykatës",
  "Krerët prej popullit të tij, që nuk besuan, i thanë: “(Popullit i thanë)\r\nNëse shkoni (pranoni) pas Shuajbit, (pas fesë së tij), atëherë ju me\r\nsiguri jeni të humbur”.",
  "Ata (popullin e padëgjueshëm) i kapi një tërmet i fortë dhe u bënë\r\nnë shtëpitë e tyre kufoma të gjunjëzuara.",
  "Ata që e përgënjeshtruan Shuajbin, sikur nuk ekzistuan fare aty,\r\nata që e konsideruan Shuajbin rrenacak, vërtet ishin të dështuarit.",
  "E ai (Shuajbi) u kthye e tha: “O populli im, vërtet unë ju kumtova\r\nporositë e Zotit tim, ju dhashë këshilla, e si të brengosem për një popull\r\nqë nuk besoi”.",
  "Ne nuk e dërguam asnjë pejgamber në ndonjë vendbanim, e që\r\nnuk e ndëshkuam atë (popullin) me skamje e vështirësi të tjera, në\r\nmënyrë që ata të përulen (të binden).",
  "Mandej e zëvendësuam të keqen me të mirën, derisa u shumuan\r\nato (të mirat) e thanë: “Prindërit tanë i pat goditur skamja e mjerimi”,\r\n(ky është rregull natyror, po ata nuk falënderuan). Atëherë befas i\r\ndënuam pa e vërejtur ata.",
  "E sikur banorët e këtyre vendbanimeve të kishin besuar dhe\r\ntë ishin ruajtur, Ne do t’ju hapnim begati nga qielli e toka, por ata\r\npërgënjeshtruan, prandaj i dënuam me shkatërrim për atë që merituan.",
  "A mos u siguruan banorët e fshatrave nga dënimi jonë, kur ata\r\nishin fjetur (natën)?",
  "A mos u siguruan banorët e fshatrave nga dënimi jonë paradite,\r\nkur ata ishin duke luajtur?",
  "A mos u siguruan ata prej ndëshkimit të Allahut? Nuk sigurohet\r\nkush prej frikës së ndëshkimit të Allahut, pos njerëzve të humbur.",
  "A nuk e kanë të qartë ata, që e trashëguan tokën pas banorëve të\r\nsaj (që u shkatërruan), se nëse dëshirojmë Ne i godasim (i dënojmë)\r\npër mëkatet e tyre, ua mbyllim zemrat e tyre, dhe ata nuk dëgjojnë\r\n(këshillat).",
  "Këto janë fshatra për të cilat po të tregojmë disa nga lajmet e tyre.\r\nAtyre iu patën ardhur të dërguarit e tyre me argumente (me mrekulli),\r\npor ata nuk i besuan asaj, të cilën e kishin gënjyer më parë. Ja, kështu\r\nvulos Allahu zemrat e atyre që nuk besojnë.",
  "Ne te shumica e tyre nuk gjetëm zbatimin e premtimit, e gjetëm\r\nshumicën e tyre jashtë bindjes (respektit).",
  "Mandej pas tyre e dërguam Musain me mrekulli të argumentuara\r\nte faraoni dhe rrethi i tij, e ata i refuzuan edhe ato, e shih se si ishte\r\npërfundimi i shkatërruesve!",
  "Musai tha: O faraon, s’ka dyshim, unë jam i dërguar prej Zotit\r\ntë botëve”.",
  "Është dinjitet për mua të them për Allahun vetëm të vërtetën.\r\nUnë ju kam ardhur me argumente nga Zoti juaj, lejoji pra, Beni Israilët\r\ntë vijnë me mua!”",
  "Ai (faraoni) tha: “Nëse ke ardhur me ndonjë argument dhe nëse\r\nje ai që thua, na e trego pra atë argument”.",
  "Ai (Musai) e hodhi shkopin e vet, kur ja u shfaq një gjarpër i\r\nvërtetë.",
  "Dhe e nxori dorën e vet, kur ja për shikuesit dritë e bardhë.",
  "Rrethi i parisë nga populli i faraonit tha: “Ky nuk është tjetër gjë,\r\npos një magjistar i përsosur”.",
  "Ai dëshiron t’ju nxjerrë prej tokës suaj: “E çka më urdhëroni\r\n(propozoni ju)?”",
  "Ata (krerët) thanë: “Ndale atë dhe vëllain e tij, e dërgo nëpër\r\nqytete tubues (të magjistarëve),",
  "të sjellin çdo magjistar të dijshëm (të aftë).",
  "Magjistarët erdhën te faraoni, e thanë: “ Ne do të kemi shpërblim,\r\nnë qoftë se dalim fitues!\u0022",
  "Ai (faraoni) tha: “Po, dhe ju do të jeni prej të afërmve të mi”.",
  "Ata (magjistarët) thanë: “O Musa, (zgjidh) ose do të hedhish ti,\r\nose ne po hedhim?”",
  "Ai (Musai) tha: “Hidhni ju”! E kur hodhën ata (shkopinj e litarë), u magjepsën sytë e njerëzve, i frikësuan ata dhe sollën një magji të\r\nmadhe.",
  "E Ne e frymëzuam Musain (duke i thënë): “Hidhe shkopin\r\ntënd!” Kur ja, ai gëlltiste atë që kishin magjepsur.",
  "Atëherë u dëshmua e vërteta dhe u zhduk ajo që kishin përgatitur.",
  "Aty u mundën ata (magjistarët dhe faraoni) dhe u kthyen të\r\nposhtëruar.",
  "E magjistarët u hodhën (u përulën) në sexhde.",
  "Dhe thanë: “Ne i besuam Zotit të gjithësisë,",
  "Zotit të Musait dhe të Harunit!”",
  "E faraoni tha: “I besuat atij (Musait), para se t’ju lejoj unë? Kjo\r\nështë një dredhi që ju përgatitët në qytet (Misir) për t’i dëbuar prej tij\r\nbanorët e tij (kibtët), po më vonë do ta kuptoni (çfarë do t’ju gjejë).",
  "Kam për t’ua prerë duart dhe këmbët tërthorazi, pastaj të gjithë\r\njuve do t’ju gozhdoj.",
  "Ata (që besuan) thanë: “S’ka dyshim, ne jemi të kthyer te Zoti\r\nynë.",
  "“Ti nuk hakmerresh ndaj nesh vetëm pse besuam në argumentet\r\ne Zotit tonë, pasi na erdhën ato. Zoti ynë, na dhuro durim (për dënimin\r\nqë do të na japë faraoni) dhe na bëj të vdesim muslimanë!”",
  "Të parët nga populli i faraonit thanë: “A do ta lejosh Musain dhe\r\npopullin e tij të bëjë përçarje në tokë dhe të braktisin ty dhe zotat e\r\ntu?” Ai (faraoni) tha: “Do t’ua vrasim djemtë e do t’i lëmë të gjalla\r\ngratë e tyre për shërbim, ne jemi dominues mbi ta”.",
  "Popullit të vet Musai i tha: “Kërkoni ndihmë prej Allahut dhe kini durim. S’ka dyshim, se toka është e Allahut, ia lë në trashëgim atij\r\nqë do nga robërit e tij, e ardhmja e lumtur është për të devotshmit”.",
  "nga robërit e tij, e ardhmja e lumtur është për të devotshmit”.\r\n129. Ata (populli i Musait) thanë: “Ne ishim të shtypur para se të na\r\nvije ti, e edhe pasi na erdhe”. Ai (Musai) tha: “Është shpresë, se Allahu\r\ndo ta shkatërrojë armikun tuaj (faraonin), e juve do t’ju bëjë ta\r\nzëvendësoni në këtë vend, e do t’ju shikojë se si ju veproni”.",
  "Ne e provuam popullin e faraonit me skamje dhe me pakësim të\r\nfrutave, në mënyrë që të marrin mësim.",
  "Kur iu vinte atyre e mira (viti i begatshëm) ata thonin: “Kjo\r\nështë e (mira) jona thjesht”. E kur i godiste ndonjë e keqe fatin e zi\r\nia përshkruanin Musait dhe atyre (besimtarëve) që ishin me të. Vini\r\nre, fati i tyre është tek Allahu (e jo te Musai), por shumica e tyre nuk\r\ne dinin këtë.",
  "Ata thanë: “Çfarëdo argumenti të na sjellësh, që me atë të na\r\nmagjepsish (largosh nga feja që kemi), ne nuk do të besojmë ty”.",
  "Atëherë (për shkak të mohimit) Ne lëshuam kundër tyre: vërshimin,\r\nkarkalecat, rriqnat (insekte dëmtuese), bretkosat dhe gjakun,\r\nfakte të qarta këto njëri pas tjetrit, po ata vazhdonin me kokëfortësi,\r\nsepse ishin popull mëkatar.",
  "Pasi i gjeti belaja (me ato masa dënimi) ata thanë: “O Musa, lute\r\npër ne Zotin tënd me atë që të ka premtuar, nëse na e largon dënimin\r\nne do të pranojmë ty (si të dërguar) dhe do t’i lejojmë Beni Israilët\r\nbashkë me ty (të shkoni ku të doni)”.",
  "E kur e larguam nga ata dënimin (me lutjen e Musait) për deri\r\nnë një afat, që do të arrinin ata e thyen besën.",
  "Atëherë u hakmorëm kundër tyre dhe i fundosëm në det, sepse\r\npërgënjeshtruan argumentet Tona dhe nuk çanë kokën për to.",
  "E atij populli, që ishte i nënshtruar i trashëguam lindje e\r\nperëndim të tokës, që Ne e bekuam (me të mira), ndërsa për durimin\r\nqë patën, u plotësua fjala më e mirë (premtimi i vërtetë) e Zotit ndaj\r\nBeni Israilëve; rrënuam atë që bënte faraoni dhe populli i tij, si dhe atë\r\nqë kishin ndërtuar ata.",
  "Beni Israilët i kaluam përtej detit, e ata u takuan me një popull\r\nqë adhuronte disa statuja të tyre, dhe thanë: “O Musa, na e bëj edhe\r\nneve një zot (statujë), si zotat që kanë ata (ai popull)”. Ai (Musai) tha:\r\n“Ju jeni popull që nuk di”.",
  "Vërtet, ai popull (që po adhuron idhujt) është i shkatërruar në atë\r\n(adhurim) dhe ajo që vepruan është e asgjësuar (s’ka dobi).",
  "Musai tha: “Mos deshët, pos Allahut, të kërkoj për ju zot tjetër,\r\nkurse Ai ju vlerësoi mbi njerëzit e tjerë?”",
  "Përkujtoni (o Beni Israilë) kur Ai ju shpëtoi prej popullit të faraonit,\r\nqë ushtroi më të keqin mundim, ua vrau djemtë tuaj, ua la të\r\ngjalla gratë tuaja. E ju me këto ishit në sprovë të madhe nga Zoti juaj”.",
  "Dhe Ne i caktuam Musait tridhjetë netë (afatin për shpallje), e\r\nato i plotësuam edhe me dhjetë dhe kështu u mbush afati për takim\r\nme Zotin e tij në dyzet netë. Ndërsa Musai vëllait të vet Harunit i tha:\r\n“Më zëvendëso mua te populli im dhe rregullo, e mos shko rrugës së\r\ntë këqijve”.",
  "E kur Musai erdhi në kohën që ia caktuam dhe i foli Zoti i vet\r\nai tha: “Zoti im! Ma mundëso pamjen tënde e të shikoj!” Ai (Zoti)\r\ni tha: “Ti nuk ke mundësi të më shohësh, por shiko kodrën, e nëse\r\najo qëndron në vendin e vet, ti do të më shohësh Mua”. Kur Zoti iu\r\nzbulua pak kodrës, një pjesë e dritës nga Zoti i tij e bëri atë (kodrën)\r\nthërrmi, e Musait i ra të fikët. Kur erdhi në vete tha: “E lartë është\r\nmadhëria Jote, pendohem te Ti (për atë që kërkova), dhe unë jam i\r\npari i besimtarëve!”",
  "Ai (Allahu) tha: “O Musa, Unë të gradova ty mbi njerëzit me\r\nshpalljen Time dhe me të folurit tim. Merre atë që të dhashë dhe bëhu\r\nmirënjohës”.",
  "Dhe i përshkruam atij në pllaka çdo gjë (që i nevojitej), si këshillim\r\ndhe sqarim për secilin send. “Merri këto me seriozitet dhe urdhëroje\r\npopullin tënd, që t\u0027i përvetësojë më të mirat e tyre (dispozitat me\r\nshpërblim më të madh). Unë do t\u0027ua tregoj vendbanimin mëkatarëve\u0022.",
  "Unë do t’i zbraps nga argumentet e Mia ata të cilët pa pasur të\r\ndrejtë bëjnë kryelartësi në tokë, të cilët edhe nëse shohin çdo argument nuk besojnë, dhe nëse shohin rrugën e shpëtimit nuk e marrim\r\natë rrugë, e nëse e shohin rrugën e gabuar ata e marrin atë rrugë. Këtë\r\n(këtë verbim të tyre), sepse ata i konsideruan të rreme faktet Tona dhe\r\nsepse i lanë pas dore ato.",
  "Ata që i mohuan argumentet Tona dhe takimin në ditën e botës\r\nsë ardhshme, ata asgjësuan veprat e tyre. A shpërblehen ata (me thevab\r\nose me dënim) pos sipas asaj si kanë vepruar?",
  "Populli i Musait, pas tij (kur ai shkoi në kodrën Tur për pranimin\r\ne shpalljes), e ndërtoi me stolitë e veta një figurë viçi që kishte britmë\r\n(pallte). A nuk e shihnin ata, se ai nuk ju fliste, as nuk i udhëzonte në\r\nndonjë rrugë të drejtë. E morën atë (e adhuruan si idhull viçin), e ishin\r\ntë padrejtë ndaj vetes së tyre.",
  "E kur në duart e tyre u thye (ajo vepër e shëmtuar u penduan)\r\ndhe e kuptuan, se me të vërtetë kanë gabuar, thanë: “Nëse nuk na\r\nmëshiron Zoti ynë dhe nuk na e fal gabimin, ne pa dyshim do të jemi\r\nnga më të dëshpëruarit”.",
  "E kur u kthye Musai shumë i hidhëruar te populli i vet tha: “Sa\r\nkeq më paskeni zëvendësuar pas shkuarjes sime! A e ngutët (pritjen)\r\nurdhrin e Zotit tuaj?” I hodhi pllakat dhe e zuri për (flokësh) koke\r\nvëllain e vet duke e tërhequr nga vetja. Ai (vëllai Haruni) tha: “O bir i\r\nnënës sime, populli më mundi dhe gati më mbyti, mos më konsidero\r\nmua me njerëzit mizorë”.",
  "(Musai) Tha: “Zoti im, më falë mua dhe vëllain tim dhe na\r\ndhuro mëshirën Tënde, se Ti je më i Mëshirshmi i mëshiruesve”.",
  "Nuk ka dyshim, se ata që adhuraan viçin ka për t’i përfshirë\r\npërbuzja nga Zoti i tyre dhe nënçmimi në jetën e Dunjasë. Kështu i\r\nshpërblejmë (me dënim) trilluesit e rrenës.",
  "E ata që bënë vepra të këqija, e pastaj u penduan pas tyre dhe\r\nbesuan sinqerisht, Zoti yt ua fal gabimet dhe është Mëshirues i madh\r\npas tij (pas pendimit të tyre).",
  "E kur iu ndal hidhërimi Musait, ai i mori pllakat (që i pat\r\nhedhur), e në tekstin e tyre ishin (shënuar) udhëzime e mëshirë për\r\nata që kanë frikë ndaj Zotit të tyre.",
  "Musai zgjodhi nga populli i vet shtatëdhjetë veta për kohën që\r\nNe ia caktuam takimin. E pasi i kapi ata dridhja (e tokës) ai tha: “Zoti\r\nim!, sikur të kishe dashur Ti, i kishe zhdukur më parë ata dhe mua. A\r\npo na zhduk për atë që bënë të marrët nga ne? Kjo është vetëm sprovë\r\ne Jotja, që me të e bën të humbur atë që do, dhe e vë në rrugë të drejtë\r\natë që do. Ti je Mbrojtësi ynë, pra falna e mëshirona, se Ti je më i miri\r\nqë fal (gabimet).",
  "Dhe cakto për ne jetë të mirë në Dunja dhe të mirë në botën\r\ntjetër, pse vërtet jemi kthyer nga Ti. Ai (Zoti) tha: “Dënimi im është\r\nai me të cilin e godas cilin dua, e mëshira Ime ka përfshirë çdo send.\r\nAtë (Mëshirën) do ta caktoj për ata, që iu ruhen (mëkateve), e japin\r\nzeqatin dhe për ata që i besojnë argumentet tona.",
  "Që pranojnë të Dërguarin (Muhamedin), Pejgamberin arab (që\r\nnuk shkruan dhe nuk lexon), të cilin e gjejnë të cilësuar (të përshkruar\r\nme virtytet e tij), tek ata në Tevrat dhe në Inxhil, e që i urdhëron\r\nata për çdo të mirë dhe i ndalon nga çdo e keqe, ju lejon ushqimet e\r\nkëndshme dhe ju ndalon ato të pakëndshmet, dhe heq nga ata barrën\r\ne rëndë të tyre dhe prangat që ishin mbi ta. Pra, ata që e besojnë atë,\r\ne nderojnë dhe e ndihmojnë, veprojnë me dritën, që iu zbrit me të, të\r\ntillët janë të shpëtuarit.",
  "Thuaj (Muhamed): “O ju njerëz! Unë jam i Dërguari i Allahut\r\nte të gjithë ju. Allahut që vetëm i Tij është sundimi i qiejve e i tokës,\r\ns’ka të adhuruar të vërtetë pos Tij; Ai jep jetë dhe Ai jep vdekje, pra\r\nbesoni Allahun dhe të Dërguarin e Tij, pejgamberin e pashkolluar, që\r\nbeson Allahun dhe shpalljet e Tij, ndiqeni rrugën e tij që ta gjeni të\r\nvërtetën.",
  "Edhe prej popullit të Musait ishte një grup që udhëzoi drejt dhe\r\niu përmbajt asaj (drejtësisë).",
  "Ne i ndamë ata (popullin e Musait) në dymbëdhjetë grupe fisesh,\r\ne kur Musait i kërkoi ujë populli i vet, Ne e udhëzuam (duke i thënë):\r\n“Bjeri me shkopin tënd gurit”, (ai i ra) dhe prej tij (gurit) gufuan\r\ndymbëdhjetë kroje, ashtu që secili grup e dinte kroin e vet. Ne bëmë\r\nqë retë t’u bëjnë hije atyre dhe iu sollëm rrëshirë dhe shkurtëza (dhe\r\niu thamë): “Hani nga të mirat me të cilat ju dhuruam!”. (e pse ishin\r\npërbuzës) Ata nuk na dëmtuan Ne, por dëmtuan veten e tyre (sepse\r\nu dënuan).",
  "(Përkujto edhe këtë) Kur atyre iu tha: “Banoni në këtë fshat\r\n(vendbanim) dhe hani nga frutat e tij kah të doni e thuani: “Falje” dhe\r\nnë derë hyni të përulur, se Ne do t’ua falim mëkatet tuaja dhe do t’ua\r\nshtojmë edhe më punëmirëve!”",
  "E ata prej tyre që ishin mizorë ndryshuan fjalë tjetër nga ajo që iu\r\nishte thënë, atëherë Ne zbritëm kundër tyre një dënim nga qielli, për\r\nshkak se ishin zullumqarë.",
  "Dhe pyeti ti (Muhamed) për fshatin, që ishte në breg të detit e\r\nata e shkelën rendin e të shtunës (që e kishin të ndaluar gjuajtjen e\r\npeshqve), kur në të shtunën e tyre peshqit iu vinin sheshazi mbi ujë, e\r\nnë ditën që nuk festonin nuk ju vinin. Ja, kështu i sprovuam ata, sepse\r\nishin mëkatarë.",
  "Dhe kur një grup prej tyre thanë: “Përse këshilloni një popull, që\r\nAllahu do ta shkatërrojë ose dënojë me një dënim të ashpër?”- Thanë\r\n(këshilluesit): “Arsyetim para Zotit tuaj dhe me shpresë që t’u largohen\r\ngabimeve”.",
  "E kur braktisën atë për të cilën ishin këshilluar, Ne i shpëtuam\r\nata që pengonin nga të këqijat, ndërsa ata që kundërshtuan i kapëm me një dënim të fortë, sepse ishin të shfrenuar.",
  "E kur ata tejkaluan me arrogancë të hapët nga ajo që ishin të\r\nndaluar, Ne i shndërruam në majmunë të përbuzur.",
  "Përkujto (o i dërguar), kur Zoti Yt shpalli qartas, se mbi ta do\r\ntë vë deri në Ditën e Kijametit, sundimin e ndonjërit, që ka për t\u0027ua\r\nshijuar atyre mundimin më të shëmtuar. Vërtet Zoti yt e ndërmerr\r\nshpejt dënimin, Ai edhe fal e mëshiron shumë.",
  "Ne i shpërndamë ata në grupe nëpër tokë; prej tyre ka të mirë,\r\npor edhe jo të tillë. Ne i provuam me të mira e me të këqija, në mënyrë\r\nqë të tërhiqen nga e keqja.",
  "E pas tyre erdhi brezi që trashëgoi librin. Këta merrnin mjete të\r\npavlerë të kësaj bote (lakmues që nuk dallonin të mirën a të keqen) e\r\nthonin: “Do të na bëhet falje”, ndërsa po t’u vijë atyre diçka si ajo, e\r\nmerrnin atë përsëri. A nuk është marrë prej tyre zotimi në librin (Tevratin),\r\nse nuk do të thonë ndaj Allahut tjetër pos të vërtetës dhe ata\r\ne dinin mirë se çka në të (libër). Po a nuk po e kuptoni, se bota tjetër\r\nështë më e mirë (se ajo çka merrnit ju) për ata që ruhen.",
  "Po atyre që i përmbahen librit dhe e falin namazin, Ne nuk ua\r\nhumbim shpërblimin të mirëve.",
  "Përkujto kur ngritëm kodrën mbi ta si re, e ata menduan, se ajo\r\ndo të bjerë mbi ta. (Ne u thamë): “Merrni këtë që ua dhamë me kujdes\r\ndhe përkujtoni ç’keni në të, e të ndaleni nga ajo që është e ndaluar.",
  "Përkujto kur Zoti Yt nxori nga shpina e bijve të Ademit\r\npasardhësit e tyre dhe i bëri dëshmues të vetes së tyre (duke u thënë):\r\n“A nuk jam Zoti juaj?” Ata thanë: “Gjithsesi je, dëshmuam!”. Të mos\r\nthoni në Ditën e Kijametit: “Ne nga ky (dëshmim) ishim të panjohur”.",
  "Ose të mos thoni: “Prindërit tanë më parë ishin idhujtarë, e ne\r\nishim pasardhës të tyre. A do të na shkatërrosh neve për atë që bënë\r\nata asgjësues të së vërtetës?\u0022",
  "Po, kështu ua sqarojmë argumentet, që ata të kthehen nga e\r\ngabuara në të vërtetën.",
  "Dhe lexoju atyre tregimin e atij, që ia patëm dhënë dituritë Tona,\r\nndërsa ai u zhvesh prej tyre, dhe atëherë e shoqëroi atë shejtani, dhe\r\nkështu ai u bë prej të humburve",
  "E sikur të donim Ne, do ta ngrenim lart me atë (dituri), por ai\r\nnuk iu largua tokës (Dunjasë) dhe shkoi pas epshit të vet. Shembulli\r\ni tij është si ai i qenit, të cilin nëse e përzë ai e nxjerr gjuhën, po edhe\r\nnëse nuk e përzë, ai sërish e nxjerr gjuhën. Ky është shembulli i atyre\r\nqë i konsideruan të rreme argumentet Tona. Ti rrëfe tregimet (umetit\r\ntënd) në mënyrë që ata të mendojnë.",
  "Shembull i keq është populli që i përgënjeshtroi faktet Tona dhe\r\ne dëmtoi veten.",
  "Atë që Allahu e udhëzon ai është në rrugë të drejtë, e atë që e\r\nhumb ata janë të dëshpëruarit.",
  "Ne krijuam shumë nga xhinët e njerëzit për xhehenem. Ata kanë\r\nzemra, që me to nuk kuptojnë, ata kanë sy që me ta nuk shohin dhe\r\nata kanë veshë që me ta nuk dëgjojnë. Ata janë si kafshët, madje edhe\r\nmë të humbur, të tillët janë ata të marrët.",
  "Allahu ka emrat më të mirë, prandaj Atë thirreni me ata, e hiquni\r\nnga ata që bëjnë shtrembërime me emrat e Tij. Ata kanë për t’u shpërblyer\r\n(me dënim) për veprimet e tyre.",
  "E ndër ata që krijuam Ne ka njerëz që udhëzojnë në të drejtën\r\ndhe veprojnë me të.",
  "Ndërsa ata që i konsideruan të rreme argumentet Tona, Ne do t’i\r\nçojmë në humbje në mënyrë graduale nga nuk e kuptojnë ata.",
  "Mirëpo atyre u jap afat, se kurthi Im është i fortë.",
  "A nuk menduan ata, se ai, bashkëkohësi i tyre (Muhamedi), nuk\r\nka farë çmendurie, ai është vetëm qortues i hapët.",
  "A nuk vështruan ata me vëmendje pushtetin e madh në qiej e në\r\ntokë dhe çka krijoi Allahu prej sendeve, e edhe në atë se ndoshta iu\r\nështë afruar afati i tyre i vdekjes. Atëherë cilës bisedë pos kësaj (Kuranit)\r\ndo t’i besojnë?",
  "Për atë që Allahu e la në humbje, s’do të ketë udhëzues, dhe ata\r\ndo t’i lërë të bredhin në vrazhdësinë e tyre.",
  "Të pyesin ty (Muhamed) për Çastin (katastrofën e përgjithshme),\r\nse kur do të ndodhë ai. Thuaj: “Atë e di vetëm Zoti im, kohën e tij nuk\r\nmund ta zbulojë kush pos Tij (e sjell Kijametin pa e hetuar asnjë nga\r\nkrijesat). Çështja e tij (se kur do të ndodhë) është preokupim i rëndë\r\n(për krijesat) në qiej e në tokë. Ai (katastrofa) nuk ju vjen ndryshe,\r\nvetëm befas. Të pyesin ty sikur ti di për të. Thuaj: “Për të di vetëm\r\nAllahu, por shumica e njerëzve nuk e dinë (pse është e fshehtë)”.",
  "Thuaj: “Unë nuk kam në dorë për veten time, as ndonjë dobi,\r\nas ndonjë dëm, pos çka do Allahu. Sikur ta dija të fshehtën, do t’i\r\nshumoja për vete të dobishmet, e nuk do të më prekte gjë e keqe. Unë\r\nnuk jam tjetër vetëm se qortues dhe përgëzues për njerëzit që besojnë.",
  "Allahu është Ai, që ju krijoi prej një vete, e prej saj krijoi palën e\r\nsaj për t\u0027u qetësuar pranë saj. Kur e mbuloi ai (mashkulli) atë (gruan),\r\najo u ngarkua me një barrë të lehtë dhe ashtu vazhdoi me të, e kur u bë\r\ne rëndë, ata të dy lutën Allahun, Zotin e tyre: “Nëse na jep një (fëmijë)\r\ntë mirë (pa të meta), ne do të jemi falënderues ndaj Teje”.",
  "Pasi atyre të dyve ju dha (fëmijë) të mirë, ata të dy i përshkruan\r\nshokë në atë që iu dha. I pastër është Allahu nga ajo që ia përshkruajnë.",
  "A i përshkruajnë shok atë çka nuk mund të krijojë asnjë send, e\r\nata (idhujt) vetë janë të krijuar.",
  "Ata (idhujt) nuk mund t’iu sjellin atyre ndonjë ndihmë e as veten\r\ne tyre ta ndihmojnë.",
  "Edhe nëse i thirrni për t’i udhëzuar ata nuk ju përgjigjen. Për ju\r\nështë njësoj i thirrët ata ose heshtët.",
  "S’ka dyshim, se ata që po i adhuroni ju pos Allahut janë të krijuar si ju (njerëzit janë më të përsosur). Thirrini pra ata, e le t’ju përgjigjen\r\njuve nëse thoni të vërtetën.",
  "A kanë ata (idhujt) këmbë të ecin me to, a kanë duar të rrëmbejnë\r\nme to, a kanë sy të shohin me ta, a kanë veshë të dëgjojnë me ta? Thuaj:\r\n“Thirrini shokët (zotat) tuaj e thurni kurthe për mua e mos pritni\u0022.",
  "Mbrojtësi im është Allahu që zbriti librin. Ai kujdeset për të\r\nmirët.",
  "E ata që ju i lutni pos Tij, ata nuk kanë mundësi për ndihmë ndaj\r\njush e as veten ta ndihmojnë.",
  "Dhe nëse i thirrni për udhëzim, nuk dëgjojnë, e të duket se po të\r\nshikojnë ty, po ata nuk shohin.",
  "Ti (Muhamed) merre të lehtën, urdhëro për mirë dhe largohu\r\nprej të padijshmëve.",
  "E nëse të godet shejtani me ndonjë vesvese, ti kërko strehim tek\r\nAllahu, sepse vërtet Ai është Dëgjues dhe Njohës i çdo gjëje.",
  "Vërtet, ata që janë të ruajtur, kur i prek ndonjë iluzion nga djalli,\r\nata përkujtojnë (Allahun), dhe atëherë shohin (të vërtetën).",
  "E vëllezërit e tyre (jo të ruajturit) i përkrahin (shejtanët) për në\r\nhumbje dhe nuk iu ndahen.",
  "Dhe, kur ti nuk ju sjell atyre ndonjë mrekulli (që kërkojnë), thonë:\r\n“Përse ti nuk e trillove vetë?” Thuaj: “Unë (nuk trilloj) i përmbahem\r\nvetëm asaj, që më shpallet nga Zoti im, ky (Kurani) është argument\r\n(me të cilin ndriçohen zemrat) nga Zoti juaj, është udhërrëfyes dhe\r\nmëshirë për popullin që beson.",
  "Kur lexohet Kurani, ju dëgjojeni atë (me vëmendje) dhe heshtni,\r\nnë mënyrë që të fitoni mëshirë.",
  "Ti përmende Zotin tënd në vete (heshtas), me respekt e me frikë,\r\njo me shprehje të larta, (përmende) në mëngjes e në mbrëmje dhe mos\r\nu bëj prej atyre që nuk kanë kujdes.",
  "S’ka dyshim, se ata që janë pranë (afër) Zotit tënd (melekët)\r\nnuk tërhiqen nga adhurimi ndaj Tij nga mendjemadhësia, Atë e\r\nmadhërojnë dhe vetëm Atij i bëjnë sexhde.",
  "Të pyesin ty (Muhamed) për plaçkën (e fituar në luftë), thuaju:\r\n“Plaçka (mënyra e ndarjes së saj) është çështje e Allahut dhe të Dërguarit,\r\nprandaj kini frikë Allahun, përmirësoni gjendjen e unitetit tuaj\r\ndhe nëse jeni besimtarë, respektojeni Allahun dhe të Dërguarin e Tij.",
  "E besimtarë të vërtetë janë vetëm ata, që kur përmendet Allahu u\r\nrrëqethen zemrat e tyre, të cilëve kur iu lexohen ajetet e Tij iu shtohet\r\nbesimi, dhe që janë të mbështetur vetëm te Zoti i tyre.",
  "Dhe që falin (rregullisht) namazin dhe nga ajo me çka Ne i furnizuam\r\nata japin.",
  "Të tillët janë besimtarë të vërtetë dhe për këtë kanë vende të larta\r\nte Zoti i tyre, kanë falje dhe kanë furnizim në mënyrë të ndershme.",
  "(Mospajtimi i tyre për plaçkë është) Ashtu si ai kur të nxori Zoti\r\nyt nga shtëpia jote për të vërtetën, e një grup nga besimtarët nuk ishte\r\ni kënaqur.",
  "Bëjnë polemikë me ty për të vërtetën pasi e kishin të qartë (se ti\r\nvepron me lejen e Zotit), sikur të shtyheshin në vdekje të sigurt.",
  "Përkujtoni kur Allahu ua premtoi njërin prej dy grupeve, se është i\r\njuaji, e ju dëshironit t’ju takojë ai (grup) i paarmatosur, ndërsa Allahu\r\ndëshiroi që me premtimet e Tij ta vendosë të vërtetën e ta zhdukë në\r\nthemel mbeturinën e mohuesve,",
  "e ta forcojë të vërtetën e ta çrrënjosë të kotën, edhe pse këtë e\r\nurrejnë kriminelët.",
  "Përkujtoni kur kërkuat ndihmë prej Zotit tuaj, e Ai ju është\r\npërgjigjur: “Unë do t’ju ndihmoj me një mijë engjëj, që vijnë një pas\r\nnjë (grup pas grupi).",
  "Allahu nuk e bëri atë (ndihmën) për tjetër vetëm t’ju gëzojë\r\n(t’u japë myzhde) dhe për t’i forcuar (qetësuar) me të zemrat tuaja,\r\npse ndihma në realitet është vetëm prej Allahut. Allahu është i\r\nPlotfuqishëm dhe i Urtë.",
  "Dhe kur Ai ju kaploi me një kotje (gjumë), që ishte siguri për ju\r\nnga ana e Tij, ju lëshoi shi nga qielli për t\u0027ju pastruar me të, largoi prej\r\njush të shtimet e shejtanit, e që të fuqizojë bindjen në zemrat tuaja\r\ndhe t’ju përforcojë me të (me shi) këmbët tuaja.",
  "Edhe kur Zoti yt ju kumtoi engjëjve, se: “Unë jam me ju, pra,\r\ninkurajoni ata që besuan! Unë do të hedh tmerr në zemrat e atyre që\r\nnuk besuan, e ju goditni në qafë e lart, goditni ata në çdo gjymtyrë\r\n(gishtërinj).",
  "Këtë (ndëshkim për ta), sepse kundërshtuan Allahun dhe të Dërguarin\r\ne Tij, e kush kundërshton Allahun dhe të Dërguarin e Tij, nuk\r\nka dyshim se Allahu është Ndëshkimfortë.",
  "Kështu e keni (dënimin), pra shijone, e për mohuesit është edhe\r\ndënimi i zjarrit.",
  "O ju që besuat! Kur të ndesheni në turmën (që lëviz ngadalë) e\r\natyre që mohuan, mos ua ktheni shpinën.",
  "Kush ua kthen atyre shpinën, në atë moment veç atij që kthehet\r\npër të luftuar, ose për t’iu bashkangjitur një grupi tjetër, ai ka tërhequr kundër vetes hidhërimin e Allahut dhe vendi i tij është xhehenemi. E\r\nai është përfundim i keq.",
  "Ju nuk i vratë (në të vërtetë) ata, por Allahu (me ndihmën që ua\r\ndha) i vrau ata, dhe ti nuk i gjuajte (në të vërtetë) kur i gjuajte ata, por\r\nAllahu (të ndihmoi) i gjuajti, e (bëri këtë) për t’i shpërblyer besimtarët\r\nme një dhunti të mirë nga ana e Tij. Allahu gjithçka dëgjon dhe di.",
  "Ja, kjo është e vërteta. Allahu dobëson dredhitë e qafirëve\r\n(kufarëve).",
  "Nëse ju (idhujtarë) kërkuat fitore, ja ku e keni fitoren (kjo është\r\nironi për ta), po nëse hiqni dorë (nga lufta kundër Pejgamberit), ajo\r\ndo të jetë në dobinë tuaj, e nëse ju ktheheni, edhe Ne kthehemi. Ana\r\n(grumbulli) juaj nuk do t’ju vlejë asgjë, edhe nëse është e madhe, sepse\r\nAllahu është me besimtarët.",
  "O ju që besuat, respektojeni Allahun dhe të Dërguarin e Tij, e mos\r\ne braktisni atë, se ju po e dëgjoni (Kuranin).",
  "Dhe mos u bëni si ata që thanë: “Dëgjuam”, e në të vërtetë ata nuk\r\ndëgjojnë.",
  "Krijesat (gjallesat) më të dëmshme tek Allahu janë ata të shurdhrit\r\n(që nuk dëgjojnë të vërtetën), memecët (që nuk e thonë të drejtën), të\r\ncilët nuk logjikojnë.",
  "Allahu do t’i bënte të dëgjojnë ata (shurdhmemecët) po të dinte\r\n(të pritej prej tyre), se do të arrinin ndonjë të mirë, po edhe sikur t’i\r\nbënte të dëgjojnë, ata do të zmbrapseshin dhe do të refuzonin.",
  "O ju që besuat, përgjigjjuni (thirrjes së) Allahut dhe të të Dërguarit\r\nkur ai (i dërguari) ju fton për atë që ju jep jetë, (për fenë e drejtë)\r\ndhe ta dini se Allahu ndërhyn ndërmjet njeriut dhe zemrës së tij, dhe\r\nse ju do të tuboheni tek Ai.",
  "Ruajuni nga e keqja (nga dënimi), që nuk i godet vetëm ata që\r\nbënë mizori prej jush (por edhe të mirët), dhe ta dini se Allahu është\r\nNdëshkues i rreptë.",
  "Përkujtoni kur ishit pakicë e dobët në tokë (Mekë) dhe frikësoheshit,\r\nse do t’ju rrëmbejnë njerëzit (idhujtarët), e Ai ju mundësoi\r\nvend të sigurt (në Medinë) dhe ju përkrahu me ndihmën e Tij, ju\r\nfurnizoi me të mira, në mënyrë që të jeni mirënjohës.",
  "O ju që besuat, mos e tradhtoni Allahun dhe të Dërguarin, e ashtu\r\ntë tradhtoni amanetet tuaja, derisa e dini sa e keqe është kjo.",
  "Dhe dijeni, se pasuria e juaj dhe fëmijët tuaj janë vetëm një sprovë, dhe se tek Allahu është shpërblimi i madh.",
  "O ju që besuat, nëse keni frikë Allahun, Ai do të vërë\r\nudhëzim (në zemrat tuaja) për ju, do t’ua mbulojë të këqijat,\r\ndo t’ua falë mëkatet. Allahu është Dhurues i madh.",
  "Përkujto (o i dërguar), kur ata që nuk besuan thurnin kundër teje;\r\ntë ngujojnë, të vrasin ose të dëbojnë. Ata planifikonin dredhi, kurse\r\nAllahu ngrinte kurthe (kundër tyre), Allahu është më i miri i atyre që\r\nbëjnë kurthe.",
  "E kur atyre iu lexohen ajetet Tona (Kurani), thonin: “Kemi\r\ndëgjuar (këso fjalësh) dhe sikur të donim, edhe ne do të thonim diçka\r\ntë ngjashme me këtë, dhe se ky nuk është gjë tjetër pos mit i lashtë”.",
  "Dhe (përkujto) kur thanë: “O Allah! Nëse është ky (Kurani) vërtet\r\nprej Teje, lësho gurë nga qielli kundër nesh, ose sillna ndonjë dënim\r\ntë idhët”.",
  "Po Allahu nuk do t’i dënojë ata, derisa ti (Muhamed) je në mesin\r\ne tyre dhe Allahu nuk do t’i dënojë, derisa ata kërkojnë falje (istigfarë).",
  "Çka kanë ata, që të mos i dënojë Allahu, kur ata janë që pengojnë\r\n(të tjerët) nga xhamia e shenjtë (Qabja), edhe pse nuk janë mbikëqyrës\r\ntë saj. Kujdestarë të saj janë vetëm ata që ruhen (të devotshmit), por\r\nshumica e tyre nuk është që di.",
  "Lutja e tyre pranë shtëpisë (Qabes) nuk ishte tjetër vetëm se britmë\r\ndhe duartrokitje, prandaj vuajeni dënimin për shkak se mohonit.",
  "Ata që nuk besuan, shpenzojnë pasurinë e tyre për të penguar\r\nnga rruga e Allahut. Ata do ta shpenzojnë atë dhe ajo do të bëhet\r\ndëshpërim i tyre, madje ata do të mposhten. E ata që mohuan, do të\r\npërmblidhen vetëm në xhehenem.",
  "(Kjo mase) Që ta dallojë Allahu të keqin nga i miri, dhe që të vërë\r\ntë këqijtë njërin mbi tjetrin, t’i bëjë grumbull të gjithë e t\u0027i hedhë në\r\nxhehenem. E të tillët janë më të dëshpëruarit.",
  "Thuaju atyre që nuk besuan, nëse heqin dorë (nga rruga e tyre e\r\ngabuar dhe besojnë) do t’u falet e kaluara, po nëse vazhdojnë, ligji (i\r\nZotit) i zbatuar ndaj të parëve është i ditur (edhe juve do t’ju zërë).",
  "Luftoni ata derisa të mos mbetet idhujtari (besimi i kotë), e i tërë\r\nadhurimi të bëhet vetëm për Allahun. Po nëse ata ndalen (i japin fund\r\nmosbesimit), Allahu është Mbikëqyrës për atë që veprojnë.",
  "Po nëse refuzojnë, ta dini se Allahu është Mbrojtës i juaji. E sa\r\nMbikëqyrës e Ndihmës i mirë ështëAi.",
  "Ju (besimtarë) ta dini, se një e pesta e asaj që e fituat nga ndonjë\r\nsend, i takon (përkujtuesve të) Allahut, të Dërguarit të Tij, të afërmve\r\ntë tij (të dërguarit), jetimave, nevojtarëve dhe atyre në mërgim (ky\r\nështë përcaktimi i Zotit), nëse keni besuar Allahun, dhe atë (Kuranin) që ia zbritëm robit Tonë (Muhamedit) ditën e Furkanit (ditën e\r\nBedrit, kur u dallua e vërteta nga e shtrembëra), ditën e konfrontimit\r\ntë dy grupeve. Allahu është i Plotfuqishëm për çdo gjë.",
  "Kur ju ishit në bregun e afërt të luginës, e ata në bregun e largët\r\ntë saj (ju nga Medina e ata nga Meka), ndërsa karvani ishte më\r\nposhtë prej jush (nga deti). Dhe sikur të ishit ju ata, që njëri-tjetrit i\r\nkeni caktuar takimin, do ta thyenit caktimin. Por Allahu ishte Ai që\r\nzbatoi çështjen e kryer tanimë, e të shkatërrojë me argument atë që\r\nu shkatërrua dhe ta bëjë të jetojë me argumente atë që jetoi. Allahu\r\nvërtet është Dëgjues i çdo gjëje dhe i Gjithëdijshëm.",
  "Dhe (përkujto) kur Allahu t’i dëftoi ty ata në ëndërr, të paktë\r\nnë numër, e sikur t’i dëftonte shumë, ju do të dobësoheshit e do të\r\ngrindeshit për çështjen (e luftës), por Allahu ju shpëtoi. Allahu vërtet\r\ne di shumë mirë, se ç’mbajnë kraharorët (zemrat).",
  "Përkujtoni kur u takuat (në sheshin e luftës), e Ai bëri që ata në\r\nsytë tuaj të duken pak, e po ashtu edhe ju të dukeni në sytë e tyre\r\npak; e bëri këtë për ta zbatuar Allahu një çështje, që ishte e vendosur.\r\nVetëm tek Allahu është përfundimi i çështjeve.",
  "O ju që besuat, kur të konfrontoheni me ndonjë grup përqendrohuni\r\ndhe përmendni çdo herë Allahun, që ta arrini fitoren e dëshiruar.",
  "Dhe respektojeni Allahun e të Dërguarin e Tij, e mos u përçani\r\nmes vete, e të dobësoheni dhe ta humbni fuqinë (luftarake). Të jeni të\r\ndurueshëm, se Allahu është me të durueshmit.",
  "Mos u bëni si ata, që dolën prej shtëpive të tyre sa për krenari e për\r\nt\u0027i parë bota, e që pengonin nga rruga e Allahut. Allahut nuk mund t’i\r\nshpëtojnë me atë veprim të tyre.",
  "Përkujto (Muhamed) kur shejtani iu dha guxim për veprat e tyre\r\ndhe iu tha: “S’ka kush që mund t’iu mposhtë sot ju, unë jam mbrojtës\r\njuaji!” E kur u ballafaquan të dy grupet ai u tërhoq prapa e tha: “Unë\r\ntërhiqem prej jush; unë shoh çka nuk shihni ju; unë i frikësohem\r\nAllahut. Allahu ndëshkon shumë ashpër”.",
  "Kur hipokritët dhe ata që në zemrat e tyre kishte sëmundje (dyshim)\r\nthanë: “Këta (muslimanët) i ka mashtruar feja e tyre (s’kanë fuqi\r\ntë luftojnë). Po kush mbështetet në Allahun s’ka dyshim, se Allahu\r\nështë Ngadhënjyes, i Urtë.",
  "Sikur t’i kishe parë engjëjt, kur ua marrin shpirtin atyre që mohuan\r\n(do të shihje tmerr), u binin fytyrave dhe shpinave të tyre (para,\r\nprapa): “Shijoni dënimin e djegies!”",
  "Këtë (dënim e morët) për shkakun e asaj që fituat. Allahu nuk\r\nështë i padrejtë për robërit e Tij.",
  "Edhe idhujtarët, siç e kishte traditë populli i faraonit, e dhe ata\r\nqë ishin para tyre i mohuan argumentet e Allahut, e për shkak të\r\nmëkateve Allahu i shkatërroi. Allahu është i Plotfuqishëm, Ndëshkues\r\ni ashpër.",
  "Këtë (masë ndëshkuese) e bëri, sepse Allahu nuk ishte ndryshues\r\ni një begatie, të cilën ia ka dhuruar një populli, derisa të ndryshojë ai\r\nvetë në vetvete (të bëhet përbuzës i së mirës), dhe ngase Allahu dëgjon\r\n(çka thonë) dhe di (çka punojnë).",
  "Ashtu siç ishte traditë e popullit të faraonit dhe atyre që kishin\r\nqenë më parë, që i konsideronin të rreme faktet e Zotit të tyre, e Ne\r\npër të këqijat e tyre i shkatërruam, e popullin e faraonit (edhe faraonin)\r\ne fundosëm, por të gjithë këta ishin dëmtues të vetes së tyre.",
  "Krijesat më të dëmshme tek Allahu janë ata që mohuan, nuk\r\npritet që ata të besojnë;",
  "janë ata prej të cilëve ti pate marrë premtimin (se nuk do t’i ndihmojnë\r\nidhujtarët), e të cilin ata nuk e ruajtën, por si çdo herë e thyejnë\r\npremtimin e tyre.",
  "Po nëse i ndesh (i zë) ata në luftë, atëherë ti me ta (me shkatërrimin\r\ne tyre) shpartallo ata që të marrin mësim.",
  "Nëse ti e heton tradhtinë e një populli (ndaj marrëveshjes), atëherë\r\nedhe ti ua hidh atyre (marrëveshjen) në mënyrë të njëjtë, sepse Allahu\r\nnuk i do ata që tradhtojnë (fshehurazi).",
  "Dhe ata që mohuan, mos të mendojnë kurrsesi se shpëtuan (se\r\nna ikën). Ata nuk mund ta bëjnë të paaftë Atë (Zotin) dhe Atij nuk\r\nmund t’i ikin.",
  "E ju përgatituni sa të keni mundësi force (mjete luftarake), e kuaj\r\ntë caktuar për betejë kundër atyre (që tradhtojnë), e me të (me përgatitje)\r\nta frikësoni armikun e Allahut, armikun tuaj dhe të tjerët, të\r\ncilët ju nuk i dini (se kush janë), e Allahu i di ata. Çfarëdo që shpenzoni\r\npër rrugë të Allahut, ajo do t’ju konpensohet dhe nuk do t’ju\r\nbëhet e padrejtë.",
  "Në qoftë se ata anojnë nga paqja, ano edhe ti nga ajo e mbështetu\r\nnë Allahun. Ai është Dëgjues dhe i Njohur për çdo gjë.",
  "Po nëse duan të mashtrojnë me të (me paqen), ty të mjafton\r\nAllahu. Ai është që të fuqizoi ty me ndihmën e vet dhe me besimtarët.",
  "Dhe Ai është që bashkoi zemrat e tyre. Edhe sikur ta shpenzoje\r\ngjithë atë që është në tokë, nuk do të mund t’i bashkoje zemrat e tyre, por\r\nAllahu bëri bashkimin e tyre, pse Ai është i Gjithëfuqishëm, i Urtë.",
  "O Pejgamber! Allahu të mjafton ty dhe besimtarëve që janë me ty .",
  "O Pejgamber! Nxiti besimtarët për luftë. Nëse prej jush janë njëzet\r\ntë durueshëm (trima të fuqishëm), do t’i mundni dyqind, e nëse janë\r\nnjëqind, do t’i mundni një mijë sish, që nuk besuan, për shkak se ata\r\njanë njerëz që nuk kuptojnë (pse luftojnë).",
  "Allahu ju bëri lehtësim tashti duke e ditur se jeni dobësuar. Nëse\r\nprej jush janë njëqind të durueshëm, do t’i mundni dyqind, e nëse prej\r\njush janë një mijë, me ndimën e Zotit do t’i mundni dy mijë. Allahu\r\nështë me ata që janë të durueshëm.",
  "Për asnjë pejgamber nuk qe’ me vend të ketë robër, derisa ta ketë\r\ndërrmuar me luftë armikun në tokë. Ju keni për qëllim përjetimet\r\ne kësaj bote, ndërsa Allahu dëshiron për ju Ahiretin. Allahu është i\r\nPlotfuqishëm, i Urtë.",
  "Po të mos ishte dispozita e hershme e caktuar prej Allahut\r\n(që preja të jetë e lejuar për umetin e Muhamedit), juve do\r\nt’ju kishte goditur një dënim i madh për atë që e morët.",
  "Pra, (është lejuar preja e luftës) hani atë që e fituat me luftë, si të\r\nlejuar dhe të mirë, përmbajuni dispozitave të Allahut, se Allahu është\r\nShumëfalës dhe Mëshirues i madh.",
  "O Pejgamber! Thuaju atyre robërve, që i keni në duart tuaja, se\r\nposa të vërejë Allahu ndonjë të mirë (besim të drejtë e të sinqertë)\r\nnë zemrat tuaja, Ai ju jep edhe më shumë të mira nga ajo çka është\r\nmarrë nga ju, ua fal gabimet, se Allahu fal pa masë, se është Mëshirues\r\ni madh.",
  "E nëse (robërit) duan të tradhtojnë ty, ata më parë tradhtuan\r\nAllahun (nuk besuan), e Ai (të ndihmoi) të mundësoi të ngadhënjesh\r\nndaj tyre. Allahu është i Gjithëdijshëm, i Urtë (në gjykimin e Tij).",
  "Është e vërtetë se ata që besuan, u shpërngulën dhe luftuan me\r\npasurinë e shpirtin e tyre në rrugën e Allahut, dhe ata që strehuan (të\r\nshpërngulurit) dhe u ndihmuan, të tillët janë miq të njëri-tjetrit (në\r\nndihmë dhe në trashëgim). Ata që besuan, por nuk u shpërngulën ju\r\nnuk keni përkujdes as ndihmë për ta, derisa të shpërngulen edhe ata.\r\nE nëse ata kërkojnë ndihmë prej jush për çështjen e fesë, atëherë jeni\r\ntë obliguar t’i ndihmoni, përveç nëse është puna kundër një populli,\r\nqë me të keni marrëveshje (nuk mund t\u0027u ndihmoni në luftë kundër\r\natij populli). Allahu mbikëqyr atë që veproni.",
  "Ata që e mohuan të vërtetën janë miq të njëri-tjetrit. E nëse nuk\r\ne bëni atë (të ndihmoni e të kujdeseni për njëri-tjetrin), bëhet trazirë\r\ndhe rrëmujë e madhe në tokë.",
  "Po, ata që besuan, migruan dhe luftuan për rrugën e Allahut, dhe ata që strehuan dhe ndihmuan janë besimtarë të vërtetë. Atyre u takon\r\nfalja (e mëkateve) dhe furnizimi në mënyrë të ndershme.",
  "Ndërsa edhe ata që besuan më vonë, e që u shpërngulën dhe\r\nluftuan së bashku me ju janë të njësoj me ju (në të drejta). E (sipas\r\ndispozitave të Zotit), farefisi ka më përparësi ndaj njëri-tjetrit (se\r\nsa ensarët e muhaxhirinët) në ligjin e Allahut, vërtet Allahu është i\r\nNjohur në hollësi për çdo send.",
  "Denoncim nga Allahu dhe i Dërguari i Tij ndaj idhujtarëve me të\r\ncilët ju patët lidhur kontratë (kumtesë për shkëputjen e marrëveshjes).",
  "Pra, ju (idhujtarë) qarkulloni nëpër tokë (lirisht) katër muaj, e\r\ndijeni se fuqinë e Allahut nuk mund ta bëni të paaftë dhe se Allahu i\r\nmposhtë mohuesit.",
  "Dhe (ky është) një kumtim nga Allahu dhe i Dërguari i Tij drejtuar\r\ntë gjithë njerëzve në ditën e haxhit të madh, se Allahu është tërhequr\r\nprej (marrëveshjes së) idhujtarëve, e njëkohësisht edhe i Dërguari i Tij.\r\nPo nëse pendoheni, do të jetë më mirë për ju, e nëse ia ktheni shpinën\r\n(rrugës së drejtë), ta dini se nuk mund t\u0027i shpëtoni (ndjekjes së) Allahut.\r\nE, ti përgëzoji ata që mohuan me një dënim të padurueshëm.",
  "Pos atyre idhujtarëve me të cilët keni lidhur marrëveshje, e të cilët\r\nnuk ju kanë shmangur asgjë dhe nuk kanë ndihmuar askënd kundër\r\njush, pra, edhe ju përmbusheni marrëveshjen e tyre deri në afatin\r\ne caktuar. S’ka dyshim, se Allahu i do ata që ruhen (nga thyerja e\r\nmarrëveshjes).",
  "E kur të kalojnë muajt e shenjtë, luftoni idhujtarët kudo që t’i gjeni,\r\nrobërojini dhe ngujoni ata, e vijuni pritë në çdo shteg. Në qoftë se\r\npendohen, e falin namazin dhe e japin zeqatin, atëherë ua lëshoni\r\nrrugën, se vërtet Allahu është Shumëfalës dhe Mëshirues i madh.",
  "E nëse ndokush prej idhujtarëve të kërkon strehim, ti strehoje në\r\nmënyrë që t’i dëgjojë fjalët e Allahut (Kuranin), e mandej përcille deri\r\nnë vendin e tij të sigurt. Këtë, sepse ata janë popull, që nuk e di (të\r\nvërtetën e Fesë Islame).",
  "Si mund të kenë idhujtarët besë (marrëveshje) tek Allahu dhe tek i\r\nDërguari i Tij, përveç atyre me të cilët keni lidhur marrëveshje pranë\r\nxhamisë së shenjtë (Qabes), e derisa ata i përmbahen (marrëveshjes)\r\npërmbahuni edhe ju. Allahu i do ata, që e ruajnë besën.",
  "Si (mund të kenë besë) ata të cilët nëse ju mundin, nuk përfillin\r\nndaj jush, as farefisni, e as marrëveshje. Ata ju bëjnë lajka me fjalët\r\ne tyre, kurse zemrat e tyre kundërshtojnë, ngase shumica e tyre janë\r\nbesëthyes.",
  "Ata i shkëmbyen ajetet e Allahut për një vlerë të paktë dhe penguan\r\nnga rruga e Tij. Ata keq vepruan.",
  "Ata nuk respektojnë tek asnjë besimtar, as farefisninë, as marrëveshjen;\r\nsi të tillë ata janë përdhunues.",
  "Po, nëse ata pendohen, e falin namazin dhe e japin zeqatin, atëherë\r\ni keni vëllezë në fe. Ne i sqarojmë argumentet për ata njerëz që kuptojnë.",
  "E nëse ata i thyejnë zotimet e tyre pas marrëveshjes, ofendojnë\r\nfenë tuaj, atëherë luftojini krerët e mohuesve. Ata vërtet nuk kanë\r\nbesë, luftoni që të frenohen (nga krimi).",
  "Përse të mos e luftoni një popull, që thyen zotimet e veta dhe\r\ntentuan ta dëbojnë të dërguarin? Në të vërtetë ata ua filluan të parët\r\nluftën. A u frikësoheni atyre? Më e drejtë është t’i frikësoheni Allahut,\r\nnëse jeni besimtarë.",
  "Luftojini ata, Allahu i dënon dhe i mposht ata nëpërmjet jush, e\r\njuve ju ndihmon kundër tyre dhe shëron zemrat e njerëzve besimtarë,",
  "dhe Ai mënjanon brengat nga zemrat e tyre. Allahu ia pranon\r\npendimin atij që do. Allahu i di të fshehtat, me urtësi i zgjidhë çështjet.",
  "A mos menduat, se do të mbeteni anash (pa u provuar), e pa u\r\nsqaruar tek Allahu ata që luftuan prej jush, dhe përpos Allahut, pos të\r\nDërguarit të Tij dhe pos besimtarëve, nuk morën ndonjë të jashtëm\r\nmik intim. Allahu e di hollësisht atë që bëni ju.",
  "Nuk është e drejtë e idhujtarëve të kujdesen për xhamitë e Allahut,\r\nduke qenë se vetë dëshmojnë për veten e tyre, se janë mohues. Të\r\ntillëve iu shkuan kot veprat e tyre dhe ata janë përgjithmonë në zjarr.",
  "E drejtë e përkujdesjes së xhamive të Allahut është vetëm e atij, që\r\ni ka besuar Allahut dhe Ditës së Fundit, e që e fal namazin, jep zeqatin\r\ne nuk i frikësohet askujt pos Allahut. Të tillët do të jenë të udhëzuarit\r\n(në rrugën e drejtë).",
  "A mos e konsideruat dhënien e ujit haxhinjve dhe kujdestarinë\r\nndaj xhamisë së shenjtë, si besimin e atij që i besoi Allahut dhe Ditës së\r\nFundit, dhe që luftoi në rrugën e Allahut? Jo, ato nuk janë të barabarta\r\ntek Allahu. Popullin mizor nuk e vë në rrugë të drejtë Allahu.",
  "Ata që besuan, migruan dhe luftuan me pasurinë dhe veten e tyre\r\nnë rrugën e Allahut, ata kanë pozitë më të lartë tek Allahu dhe vetëm\r\nata janë fatlumë.",
  "Zoti i tyre i përgëzon ata me mëshirë nga Ai, me disponim ndaj\r\ntyre, me xhenete ku ata do të kenë nimet (hirësi-mirësi) të pandërprerë.",
  "Ata aty do të jenë përjetë të pasosur e tek Allahu është shpërblimi\r\ni madh.",
  "O ju që besuat, mos iu ofroni miqësi (dashuri) prindërve tuaj,\r\nas vëllezërve tuaj, nëse ata vlerësojnë mosbesimin kundër besimit. E\r\nkush prej jush miqësohet me ta, ata janë mizorë.",
  "Thuaj (o i Dërguar): \u0022Në qoftë se etërit tuaj, djemtë tuaj, vëllezërit\r\ntuaj, bashkëshortet tuaja, farefisi juaj, pasuria që fituat, tregtia që\r\nfrikësoheni se do të dështojë, vendbanimet me të cilat jeni të kënaqur,\r\n(të gjitha këto) janë më të dashura për ju, se Allahu, se i Dërguari i Tij\r\ndhe se lufta për në rrugën e Tij, atëherë pritni derisa Allahu të sjellë\r\ndënimin e Tij, Allahu nuk vë në rrugën e drejtë njerëzit e prishur.",
  "Nuk ka dyshim, se Allahu ju ka ndihmuar në shumë beteja, e edhe\r\nnë ditën e Hunejnit, kur juve ju mahniti numri i madh, i cili nuk ju\r\nvlejti asgjë, dhe me gjerësinë e saj, që kishte toka ju dukej se është e\r\nngushtë për ju, pastaj ju u zmbrapsët (ikët).",
  "Pastaj Allahu zbriti qetësinë e vet në të Dërguarin e Tij dhe në\r\nbesimtarë, zbriti një ushtri që ju nuk e patë, i dënoi ata që mohuan, e\r\nai ishte ndëshkim ndaj mosbesimtarëve.",
  "Allahu pastaj ia fal atij që do. Allahu fal shumë dhe mëshiron\r\nshumë.",
  "O ju që besuat, vërtet idhujtarët janë të ndyrë, prandaj pas këtij viti\r\ntë mos i afrohen më xhamisë së shenjtë. Nëse i frikësoheni skamjes,\r\nAllahu me dëshirën e vet do t’ju pasurojë me mirësitë e Tij. Allahu\r\nështë i Gjithëdijshëm, është i Urtë.",
  "Luftoni ata që nuk besojnë Allahun, e as botën tjetër, nuk e\r\nkonsiderojnë të ndaluar (haram) atë që e ndaloi Allahu dhe i Dërguari i Tij, nuk besojnë fenë e vërtetë, prej atyre të cilëve iu është dhënë libri,\r\nderisa ta japin xhizjen në dorë e duke qenë të mposhtur.",
  "E jehuditë thanë: Uzejri është djali i Allahut, e të krishterët thanë:\r\nMesihu është djalë i Allahut. Ato ishin thëniet e tyre me gojët e tyre\r\n(fraza të thata), që imitojnë thëniet e jobesimtarëve të mëhershëm.\r\nAllahu i vraftë, si largohen (nga e vërteta)!",
  "Ata i konsideruan “ahbarët” (priftër jehudi) e tyre, “ruhbanët”\r\n(murgjit e krishterë) e tyre dhe Mesihun (Isain) birin e Merjemes,\r\npër zota pos Allahut, ndërsa ata nuk janë urdhëruar për tjetër (nga\r\npejgamberët) pos për adhurimin ndaj Allahut Një, e që nuk ka të\r\nadhuruar të vërtetë pos Tij. I Lartë është Ai nga çka i shoqërojnë.",
  "Ata përpiqen me gojët e tyre ta shuajnë dritën e Allahut, e Allahu\r\nnuk do tjetër, pos ta përsosë dritën e Tij, ndonëse jobesimtarët e\r\nurrejnë.",
  "Ai (Allahu) është që e dërgoi të Dërguarin e Tij me udhëzim të\r\ndrejtë e fe të vërtetë, e për ta bërë që të dominojë mbi të gjitha fetë,\r\nedhe pse e urrejtën idhujtarët.",
  "O ju që besuat, vërtet një shumicë e parisë fetare e jehudive dhe\r\ne të krishterëve, në mënyrë të paligjshme e hanë pasurinë e njerëzve dhe pengojnë të tjerët nga rruga e Allahut. Ata që e ruajnë arin e\r\nargjendin e nuk e japin për rrugën e Allahut lajmëroji për një dënim\r\ntë dhembshëm.",
  "Atë ditë kur ajo (pasuri e deponuar) fërgohet në zjarrin e\r\nxhehenemit, e me të lyhen ballët, anët dhe shpinat e tyre (do t’u\r\nthuhet): “Kjo është ajo që e depozituat për veten tuaj, pra shijoni atë\r\nqë e depozitonit!”",
  "Tek Allahu numri i muajve është dymbëdhjetë (sipas hënës), ashtu\r\nsi është në librin e Allahut prej ditës kur krijoi qiejt dhe tokën. Prej\r\ntyre katër janë të shenjtë. Kjo është fe e drejtë. Pra, mos e ngarkoni\r\n(me mëkat) veten tuaj në ata (katër muaj). Luftoni të gjithë idhujtarët\r\npa dallim, siç ju luftojnë ata juve pa dallim, e dijeni se Allahu është me\r\nata që i ruhen (të këqijave).",
  "E shtyrja (e një muaji në vend të një tjetri) nuk është tjetër vetëm\r\nse një rritje e mosbesimit, që me të edhe më shumë humbin ata që\r\nmohuan, pse në një vit e bëjnë të lejuar atë (muajin e shenjtë), e në një\r\nvit të ndaluar (të shenjtë), e për të përputhur numrin që Allahu i bëri\r\ntë shenjtë dhe me atë e bëjnë të lejuar atë që Allahu e ndaloi. Atyre\r\niu janë hijeshuar veprat e tyre të këqija. Po, Allahu nuk vë në rrugë të\r\ndrejtë popullin mohues.",
  "O ju që besuat, ç’është me ju, që kur ju thuhet: “Dilni në (luftë)\r\nrrugën e Allahut!”, ju u rënduat në vend (si të ishit të gozhduar). A\r\nmos ishit më të kënaqur me jetën e kësaj bote, se sa me atë të ardhmen?\r\nPërjetimi i jetës së kësaj bote ndaj asaj të ardhmes, nuk është\r\nasgjë.",
  "Nëse nuk dilni (në luftë), Ai do t’ju dënojë me një dënim të rëndë,\r\nju zëvendëson me një popull tjetër dhe Atij nuk i bëhet farë dëmi.\r\nAllahu është i Gjithfuqishëm për çdo gjë.",
  "Në mos e ndihmofshit atë (Pejgamberin), atë e ka ndihmuar\r\nAllahu; kur ata që nuk besuan e nxorën atë vetë të dytin; kur që të\r\ndy ishin në shpellë, kur po i thoshte shokut të vet: “Mos u pikëllo\r\n(friko), Allahu është me ne!” E Allahu zbriti qetësi (në shpirtin e) atij,\r\ne fuqizoi me një ushtri që ju nuk e patë; e fjalën e atyre që nuk besuan\r\ne bëri më të ultën, kurse fjala e Allahut është më e larta. Allahu është\r\nmë i Fuqishmi, më i Urti.",
  "Dilni (në luftë), le t’ju vijë (lufta) e lehtë ose e rëndë, luftoni për\r\nhir të Allahut me pasurinë tuaj dhe me veten tuaj; kjo është gjëja më e dobishme për ju, nëse e kuptoni.",
  "Sikur të ishte fitim i afërt dhe udhëtim mesatar ata (hipokritët) do\r\ntë vinin pas teje, por për ta ishte largësi e vështirë. Ata do të betohen\r\nnë Allahun: “Sikur të kishim pasur mundësi, do të dilnim me ju”. E\r\nshkatërrojnë veten e tyre; Allahu e di se ata janë rrenacakë.",
  "Allahu ta fali ty (Muhamed) gabimin, pse atyre ju dhe leje (të\r\nngelin pa dalë) para se të bëhej për ty e qartë, se cilët ishin të drejtë\r\ndhe t’i dije me kohë rrenacakët.",
  "Ata që besojnë Allahun dhe botën tjetër, nuk të kërkojnë leje për\r\ntë mos luftuar me pasurinë dhe veten e tyre. Allahu i di të sinqertit.",
  "Vetëm ata që nuk besojnë Allahun dhe botën tjetër dhe\r\nqë zemrat e tyre janë të dyshimta, të kërkojnë leje (për të mos\r\nvajtur në luftë), pra ata, sillen vërdallë në dyshimin e tyre.",
  "E sikur të kishin dëshiruar ata të dalin, do të bënin për të (për\r\nluftë) ndonjë përgatitje, por Allahu nuk e pëlqeu ngritjen e tyre,\r\nprandaj i zmbrapsi, dhe ju është thënë: “Rrini me të paaftit (fëmijët,\r\ngratë e pleqtë).",
  "Edhe sikur të dilnin me ju, ata nuk do t’ju shtonin tjetër pos\r\nngatërresës dhe shumë shpejt do ta përçanin mesin tuaj, duke kërkuar t’ju turbullojnë. E ndër ju ka të tillë, që i dëgjojnë ata. Allahu i di\r\nshumë mirë hipokritët.",
  "Ata edhe më parë tentuan përçarjen tuaj, t’i ngatërruan ty çështjet\r\nderisa të erdhi e vërteta dhe ngadhënjeu vendimi i Allahut, përkundër\r\nasaj që ata e urrenin.",
  "Dhe prej tyre ka të tillë që thonë: “Më lejo mua (të mos shkoj në\r\nluftë) e mos më vër në sprovë!\u0022 Ja, ata mu në sprovë kanë rënë (më\r\nparë). Xhehenemi gjithsesi i përfshin nga të gjitha anët jobesimtarët.",
  "Nëse ty të takon ndonjë e mirë (në luftë), ajo iu vjen keq atyre,\r\ne nëse të godet ndonjë e pakëndshme, ata thonë: “Ne edhe më parë\r\nkemi ndërmarrë për çështjen tonë”, dhe kthehen të gëzuar.",
  "Thuaj: “Neve nuk na godet asgjë tjetër, përveç çka na është caktuar\r\nnga Allahu; Ai është Ndihmëtar yni”. Prandaj, vetëm Allahut le t’i\r\nmbështeten besimtarët.",
  "Thuaj: “Ç’pritni për ne tjetër, pos njërës nga dy të mirat (o fitues, o\r\ndëshmorë)? Ndërsa ne presim për ju, që nga ana e Allahut, ose nëpërmjet\r\nduarve tona t’ju godasë me dënim. Pra, ju pritni, e bashkë me ju\r\npresim edhe ne.",
  "Thuaj: “Shpenzuat ju me dëshirë a me dhunë, nuk iu pranohet\r\nkurrsesi, vërtet ju ishit popull i padëgjueshëm.",
  "Mospranimin e dhënieve të tyre nuk e pengoi tjetër gjë vetëm\r\npse ata mohuan Allahun dhe të Dërguarin e Tij, dhe namazin e falin\r\nvetëm me përtaci, e lëmoshën nuk e japin ndryshe pos duke urrejtur.",
  "Prandaj, mos të mahnitë (mos e shih të mirë) pasuria e tyre, e as\r\nfëmijët e tyre, Allahu do vetëm t’i dënojë me to në jetën e kësaj bote e\r\nt’ua nxjerrë shpirtrat duke qenë ashtu qafira.",
  "Ata betohen në Allahun, se vërtet janë si ju, por ata nuk janë me\r\nju, ata janë popull që frikësohet.",
  "Sikur të gjenin ndonjë vendstrehim, ndonjë shpellë a ndonjë\r\nvrimë, ata do të shkonin aty me vrap.",
  "Ka prej tyre, që do të bëjnë vërejtje në ndarjen e lëmoshës, nëse iu\r\njepet nga ajo ata mbesin të kënaqur, e nëse nuk iu jepet ata hidhërohen.",
  "E sikur të kënaqeshin me atë që ua dha Allahu dhe i Dërguari i\r\nTij, e të thonin: \u0022Neve na mjafton Allahu, Allahu do të na furnizojë\r\nnga të mirat e Tij, e edhe i Dërguari i Tij, dhe se vetëm tek Allahu e\r\nmbështesim dëshirën (do të ishte shumë më mirë për ta)”.",
  "Allahu e caktoi obligim, që lëmosha (zeqati etj.) t\u0027ju takojë vetëm:\r\ntë varfërve (nevojtarëve), të ngratëve (që s\u0027kanë fare), punonjësve (që\r\ne tubojnë), atyre që duhen përfituar zemrat (të dobtëve në besim), e\r\nduhet dhënë edhe për lirimin nga robëria, të mbyturve në borxhe,\r\n(luftëtarëve) në rrugën e Allahut dhe atij që ka mbetur në rrugë.\r\nAllahu e di gjendjen e robërve, punon sipas urtësisë së vet.",
  "Ka prej tyre që e ofendojnë Pejgamberin e thonë: “Ai është bërë\r\nvesh (beson çka dëgjon)”. Thuaj: “Ai është vesh i të mirës suaj (dëgjon\r\ntë mirën dhe vepron, e jo të keqen), ai beson Allahun (çka i thotë), u\r\nzë besë besimtarëve dhe është mëshirues për ata që besuan nga mesi\r\njuaj, e ata që nuk e lënë të qetë të Dërguarin e Allahut ata kanë dënim\r\ntë dhembshëm.",
  "Ata ju betohen (muslimanëve) në Allahun për t’ju bërë juve të\r\nkënaqur (se s’kanë qëllime të këqija), e më e drejtë është, që ata të\r\nbëjnë të kënaqur Allahun dhe të Dërguarin e Tij (me bindje dhe\r\nrespekt), nëse vërtet janë besimtarë.",
  "A nuk e dinë ata, se kush kundërshton Allahun dhe të Dërguarin\r\ne Tij, atij i është caktuar zjarri i xhehenemit, ku do të jenë përjetë, e ky\r\nështë ai poshtërimi i madh.",
  "Hipokritët kanë droje, se do të zbritet ndonjë kaptinë, që do të\r\nnxjerrë në shesh atë që kanë në zemrat e tyre. Thuaj: \u0022Ani, talluni!\u0022\r\nAllahu do ta zbulojë atë që i frikësoheni.",
  "E nëse i pyet ti ata (përse tallen), do të thonë: “Ne vetëm jemi\r\nmahnitur e dëfryer”. Thuaj: “A me Allahun, Librin dhe të Dërguarin\r\ne Tij talleni?\u0022",
  "Mos kërkoni fare ndjesë, ju pasi (shpallët se) besuat, keni mohuar.\r\nNëse një grupi nga ju i falim grupin tjetër e dënojmë, ngase ishin\r\nkriminelë.",
  "Hipokritët dhe hipokritet janë si njëri-tjetri; urdhërojnë për të\r\nkeqen e ndalojnë nga e mira dhe shtrëngojnë duart e tyre. Harruan\r\nAllahun (nuk i binden), prandaj Ai i harroi (nga mëshira). Nuk ka\r\ndyshim, hipokritët janë ata të prishurit.",
  "Hipokritëve dhe hipokriteve dhe jobesimtarëve Allahu ju ka përcaktuar\r\nzjarrin e xhehenemit, ku do të jenë përgjithmonë, ai mjafton\r\npër ta, dhe ata i ka mallkuar Allahu. Ata kanë dënim të pandërprerë.",
  "Ju hipokritë jeni si ata para jush, që ishin më të fuqishëm se ju,\r\nkishin më shumë pasuri e fëmijë, që përjetuan atë që iu takoi, sikurse\r\npërjetuat edhe ju pjesën tuaj, madje edhe ju u zhytët (në të këqija), siç\r\nu zhytën ata. Të tillët asgjësuan veprat e veta në këtë jetë dhe në jetën\r\ntjetër, dhe të tillët janë plotësisht të dëshpëruar.",
  "A nuk iu arriti atyre lajmi i atyre që ishin më herët, si: i popullit të Nuhut, i Adit, i Themudit, i popullit të Ibrahimit, i atyre të Medjenit\r\ndhe i të rrotulluarve (populli i Lutit). Atyre u patën ardhur të dërguarit\r\ne tyre me argumente. Allahu (që i shkatërroi) nuk iu bëri atyre\r\ntë padrejtë, por ata ia bënë vetes.",
  "Besimtarët dhe besimtaret janë të dashur me njëri-tjetrin,\r\nurdhërojnë për të mirë e ndalojnë nga e keqja, e falin namazin dhe\r\njapin zeqatin, respektojnë Allahun dhe të Dërguarin e Tij. Të tillët do\r\nt\u0027i mëshirojë Allahu. Allahu është Ngadhënjyes, i Urtë.",
  "Besimtarëve dhe besimtareve Allahu iu premtoi xhenete nën të\r\ncilët rrjedhin lumenj, në to do të jenë përgjithmonë, dhe (iu premtoi)\r\nvendbanime të bukura në xhenetin e Adnit, edhe një disponim nga\r\nAllahu, që është mbi të gjitha. Ky, pra është ai shpëtimi i madh.",
  "O Pejgamber, luftoi jobesimtarët dhe hipokritët dhe sillu rreptë\r\nndaj tyre - vendi i tyre është xhehenemi, që është përfundimi më i keq.",
  "Ata betohen në Allahun, se nuk kanë thënë (asgjë të keqe), e në të\r\nvërtetë kanë thënë fjalë, që nuk përkojnë me besimin, dhe pasi patën\r\nshprehur besimin ata e mohuan dhe u përpoqën për atë (vrasjen e\r\nPejgamberit), që nuk e arritën. Ata nuk urrejnë për tjetër pos pse\r\nAllahu nga mirësitë e Tij dhe i Dërguari i Tij i begatoi ata. Nëse ata\r\npendohen do të jetë më mirë për ta, e nëse refuzojnë Allahu i dënon\r\nme një dënim të dhembshëm, si në këtë botë ashtu edhe në botën\r\ntjetër. E në këtë botë nuk ka për ta, as mbrojtës, e as ndihmës.",
  "E prej tyre (hipokritëve) pati sish, që i patën dhënë besën Allahut\r\nqë: “Nëse na jep (Allahu) nga mirësia e Tij, ne do të ndajmë lëmoshë\r\ndhe do të bëhemi prej punëmirëve”.",
  "Kur ju dha (Allahu) nga të mirat e Veta, ata bënë koprraci me atë\r\n(që iu dha), e thyen besën dhe u zmbrapsën nga respekti ndaj Allahut.",
  "Dhe për shkak se e thyen besën, që i patën dhënë Allahut, dhe për\r\nshkak të asaj se gënjenin Allahu ju ngjeshi hipokrizinë në zemrat e\r\ntyre, deri në ditën që e takojnë Atë.",
  "A nuk e ditën ata, se Allahu e di fshehtësinë e tyre (në zemra),\r\nbisedën e tyre, dhe se Ai (Allahu) i di të gjitha të fshehtat.",
  "Ata (hipokritë) që i përqeshin besimtarët, që me vullnetin e vet\r\njapin lëmoshë, i përqeshin edhe ata të cilët nuk kanë më shumë se çka\r\nështë e domosdoshme për jetesën e tyre, e njëkohësisht tallen me ta,\r\nAllahu tallet me ta (hipokritët) dhe ata e kanë dënimin më të rëndë.",
  "Kërko falje për ta ose mos kërko (është njësoj), edhe nëse kërkon\r\nfalje shtatëdhjetë herë Allahu nuk do t’ua falë, sepse ata mohuan\r\nAllahun dhe të Dërguarin e Tij, e Allahu nuk vë në rrugë të drejtë (të\r\nshpëtimit) ata që nuk respektojnë.",
  "Ata (hipokritë) që mbetën (pa shkuar në luftë), u gëzuan për\r\nndejen e tyre pas të Dërguarit të Allahut dhe nuk dëshiruan, që të\r\nluftonin me pasurinë dhe veten e tyre në rrugën e Allahut, dhe thanë:\r\n“Mos dilni (në luftë) në vapë!” Thuaju: “Zjarri i xhehenemit ka vapën\r\nedhe më të fortë, nëse ata janë që kuptojnë!”",
  "Le të qeshin pak (në Dunja), e le të qajnë shumë (në botën tjetër).\r\nAi është shpërblim i asaj që fituan.",
  "Nëse Allahu të kthen ty (prej Tebukut) te ndonjë grup i tyre\r\n(hipokritëve), e ata të kërkojnë leje për të dalë (me ty në ndonjë luftë),\r\nthuaju: “Ju nuk do të dilni kurrë me mua dhe kurrë nuk do të luftoni\r\nndonjë armik së bashku me mua! Ju ishit të kënaqur herën e parë, që\r\nnuk luftuat, pra rrini me ata që mbetën!\u0022",
  "Dhe asnjërit prej tyre kur të vdesin, mos ia fal namazin (e xhenazes)\r\nkurrë, e as mos qëndro pranë varrit të tij, pse ata mohuan Allahun dhe\r\ntë Dërguarin e Tij dhe vdiqën kryeneçë.",
  "Po ty të mos duket e mirë pasuria e tyre dhe fëmijët e tyre. Allahu\r\ndeshi t’i mundojë me të në këtë botë dhe t’iu dalë shpirti duke qenë\r\nmohues.",
  "E kur zbriti një kaptinë (që thotë): Të besoni Allahun dhe luftoni\r\nsë bashku me të Dërguarin e Tij, ata të pasurit kërkuan leje prej teje\r\ndhe thanë: \u0022Na le të mbesim me ata që rrinë!\u0022",
  "U pajtuan të mbesin me ata që nuk vajtën (në luftë - gratë, fëmijët\r\ndhe ata që kishin arsye). Po zemrat e tyre janë mbyllur, prandaj ata\r\nnuk kuptojnë.",
  "Por i Dërguari, e së bashku me të edhe ata që besuan, luftuan me\r\npasurinë dhe veten e tyre dhe atyre iu takuan gjithë të mirat, ata janë\r\ntë shpëtuarit.",
  "Allahu ju ka përgatitur atyre xhenete, që në to rrjedhin lumenj, ku\r\ndo të qëndrojnë përgjithmonë. Ai është suksesi i madh.",
  "Disa nga arabët beduinë, që kërkuan falje, erdhën për t\u0027iu dhënë\r\nleje (të mos shkonin në luftë), e ata të tjerët që kishin gënjyer (me\r\nbesim) Allahun dhe të Dërguarin e Tij ishin ndalur (pa leje). Ata prej\r\ntyre që nuk besuan, do t’i godasë një dënim i ashpër.",
  "Nuk është ndonjë mëkat për të dobëtit, as për të sëmurët, e as për\r\nata që nuk kanë me çka të përgatiten, kur janë të sinqertë ndaj Allahut\r\ndhe të Dërguarit të Tij, pra për të mirët nuk ka rrugë qortimi. Allahu\r\nështë Shumëfalës, Mëshirues i madh.",
  "(Nuk ka qortim) Dhe as për ata, që kur erdhën te ti për t’i bartur\r\nme kafshë iu the: “Nuk kam me çka t’ju bart. Ata u kthyen, e prej\r\npikëllimit pse nuk kishin me çka të përgatiteshin nga sytë e tyre ju\r\nrridhnin lotë.",
  "E keqja është për ata, që duke qenë pasanikë kërkuan leje dhe\r\nu pajtuan të mbeteshin me ata që nuk vajtën. Po, Allahu ka vulosur\r\nzemrat e tyre, ata nuk do të gjejnë rrugë.",
  "Kur të ktheheni tek ata, ata do t’ju kërkojnë falje, thuaju: “Mos u\r\narsyetoni, ne nuk ju besojmë, për gjendjen e juaj na ka njoftuar Allahu.\r\nVeprën tuaj do ta shohë Allahu dhe i Dërguari i Tij, e pastaj ju\r\ndo të ktheheni tek Ai, që i di të fshehtat dhe të dukshmet, e Ai do t\u0027ju\r\nlajmërojë për atë që keni vepruar\u0022.",
  "Ata do t’ju betohen në Allahun, kur të ktheheni tek ata, për të mos\r\ni qortuar, ju pra hiquni atyre, ata janë të ndyrë, e vendi i tyre do të jetë\r\nxhehenemi, shpërblim për atë që fituan.",
  "Ata ju betohen juve, që të jeni të kënaqur ndaj tyre, e nëse ju\r\nshprehni kënaqësi, Allahu nuk është i kënaqur me popullin e paturpshëm.",
  "Arabët beduinë janë të pajisur me mohim e hipokrizi më të fortë,\r\ndhe janë më të përshtatshëm për të mos i njohur dispozitat, që ia\r\nzbriti të Dërguarit të Vet Allahu. Allahu është i Gjithëdijshëm, Ai\r\nështë më i Urti.",
  "Ka disa beduinë, që për atë që e jep, e konsideron si të dështuar\r\ndhe presin kthesa kundër jush. Kundër tyre e ardhmja qoftë e keqe!\r\nAllahu është Dëgjues dhe Njohës i çdo gjëje.",
  "Po, ka edhe disa nga beduinët, që besojnë Allahun dhe botën tjetër\r\ndhe atë që e japin e konsiderojnë afrim tek Allahu dhe bekim tek i\r\nDërguari. Veni re, ato janë afrime tek Allahu për ata, e Allahu do t’i\r\npërfshijë në mëshirën e Tij. Allahu është Shumë falës dhe Mëshirues\r\ni madh.",
  "Allahu është i kënaqur me të hershmit e parë prej muhaxhirëve\r\n(migruesve) dhe prej ensarëve (vendasve-ndihmëtarë), dhe prej atyre\r\nqë i pasuan ata me punë të mira, e edhe ata janë të kënaqur ndaj Tij. Atyre u ka përgatitur xhenete, në të cilët rrjedhin lumenj, ku do të jenë\r\npërjetë të pasosur. E ky është fitim i madh.",
  "Edhe rreth jush ka beduinë që janë hipokritë, e edhe nga banorët\r\ne Medines, që janë përcaktuar për hipokrizi. Ti nuk i di ata, Ne i dimë,\r\nata do t’i dënojmë dy herë, pastaj shtyhen në dënimin e madh.",
  "Ka edhe të tjerë, që i kanë pranuar mëkatet e veta: ata përzien\r\nvepra të mira, e edhe të tjera të këqija. Atyre do t\u0027ua falë Allahu, se Ai\r\nia fal atij që pendohet, e mëshiron atë që përmirësohet.",
  "Merr prej pasurisë së tyre (të atyre që pranuan gabimin) lëmoshë,\r\nqë t\u0027i pastrosh me të dhe t\u0027u shtosh (të mirat) dhe njëkohësisht lutu\r\npër ta, se lutja jote është qetësim për ta. Allahu është Dëgjues dhe\r\nNjohës i çdo gjëje.",
  "A nuk e ditën ata, se Allahu është ai që pranon pendimin e\r\nrobërve të vet, pranon lëmoshat dhe se vetëm Allahu është Ai që\r\nshumë pranon pendimin dhe është Mëshirues i madh.",
  "Dhe thuaj: “Veproni, Allahu do ta shohë veprën tuaj, edhe i Dërguari\r\ni Tij e besimtarët, e më vonë do të ktheheni te Njohësi i të\r\nfshehtës dhe të dukshmes, e do t’ju njoftojë për atë që vepruat”.",
  "Ka edhe të tjerë, që janë duke pritur urdhrin e Allahut, a do t’i\r\ndënojë apo do t’i falë pas pendimit. Allahu e di gjendjen e tyre dhe di\r\nç’bën me ta.",
  "(Nga hipokritët më të shëmtuarit janë) Edhe ata që ndërtuan\r\nxhami sherri, mosbesimi e përçarjeje mes besimtarëve dhe ftuan në\r\npritje (solemne) atë që më parë kishte luftuar kundër Allahut dhe të\r\nDërguarit të Tij. Ata do të betohen: “Ne nuk kemi pasur tjetër qëllim,\r\nvetëm për të mirë!” Po Allahu dëshmoi, se ata vërtet janë rrenacakë.",
  "Ti mos u fal aty kurrë! Një xhami e cila që prej ditës së parë është\r\nthemeluar në respekt ndaj Allahut (pa hile), është më e drejtë të falesh\r\nnë të, aty ka burra që dëshirojnë të pastrohen mirë, e Allahu i do të\r\npastrit.",
  "A është më i mirë ai që ndërtesën e vet e themeloi në devotshmëri\r\ndhe në kënaqësi të Allahut, apo ai që ndërtesën e vet e themeloi buzë\r\nbregut të shembur e bashkë me të bie në zjarrin e xhehenemit? Allahu\r\nnuk i udhëzon njerëzit zullumqarë.",
  "Ndërtesa e tyre që ndërtuan ata (e që e shembi Pejgamberi)\r\nvazhdimisht do të jetë mllef në zemrat e tyre, pos nëse pëlcasin zemrat\r\ne tyre. Allahu është i Gjithëdijshëm, Ai është më i Urti.",
  "Allahu bleu prej besimtarëve shpirtrat dhe pasurinë e tyre me\r\nxhenet. Luftojnë në rrugën e Allahut, vrasin dhe vriten. (Allahu dha)\r\nPremtim të cilin e vërtetoi në Tevrat, Inxhil e Kuran. E kush është\r\nzbatues më i sigurt i premtimit të vet se Allahu? Pra, gëzojuni tregtisë\r\nqë e bëtë me Të. Ky është suksesi i madh.",
  "(Të xhenetit janë) Edhe ata që pendohen, ata që sinqerisht\r\nadhurojnë, ata që falënderojnë, ata që agjërojnë, ata që bëjnë ruku, që\r\nbëjnë sexhde, që urdhërojnë për të mira e ndalojnë nga të këqijat, edhe\r\npërmbushin dispozitat e Allahut. Pra, përgëzoji besimtarët.",
  "Nuk është e drejtë për Pejgamberin, e as për besimtarët të kërkojnë\r\nfalje për idhujtarët, edhe nëse janë të afërt të tyre, pasi ta kenë të\r\nqartë se me të vërtetë ata (idhujtarët) janë banues të xhehenemit.",
  "Edhe lutja e Ibrahimit për babain e vet nuk ishte tjetër, pos për\r\nshkak të një premtimi që ia pat premtuar atij, e kur iu bë e qartë se\r\nai është armik i Allahut, u largua prej tij. S’ka dyshim, Ibrahimi ishte\r\nshumë i ndjeshëm dhe i butë.",
  "Allahu nuk e humb një popull pasi ta ketë udhëzuar atë, para\r\nse t’ju sqarojë atyre, se prej çfarë duhet të ruhen. Allahu është i\r\nGjithëdijshëm për secilin send.",
  "S’ka dyshim, se sundimi i qiejve e i tokës është i Allahut, Ai jep\r\njetë dhe vdekje, e ju përveç Allahut, nuk keni përkrahës, as ndihmës\r\ntjetër.",
  "Allahu ia fali Pejgamberit, edhe muhaxhirëve, edhe ensarëve, të\r\ncilët në çastin e vështirë shkuan pas tij, kur (nga vështirësitë) zemrat\r\ne një grupi nga ata gati u lëkundën, por Ai ua fali (i stabilizoi zemrat\r\ne) atyre. Vërtet Ai është shumë i Butë dhe i Mëshirshëm ndaj tyre.",
  "(Ai ua fali) Edhe atyre të treve, të cilëve iu pat shtyrë (pranimi i\r\npendimit), aq saqë iu dukej se toka u bë e ngushtë për ta, përkundër\r\ngjerësisë së saj, kur u ngushtuan edhe shpirtrat e tyre, saqë u bindën,se nuk ka strehim prej Allahut (tjetërkund) pos tek Ai. Prandaj edhe\r\natyre ua fali Ai, në mënyrë që të pendohen. Allahu pranon pendimin,\r\nse është Mëshirues i madh.",
  "O ju që besuat! Ta keni në kujdes Allahun dhe të jeni me ata të\r\ndrejtit.",
  "Nuk ishte me vend për banorët e Medines, e as për ata që ishin\r\nrreth tyre nga beduinët, të ngelin (pa shkuar) pas të Dërguarit të\r\nAllahut, e as të kursejnë veten e tyre ndaj vetes së tij (Pejgamberit).\r\nNuk ishte me vend, ngase ata nuk i godet, as etja, as lodhja, as uria, kur\r\njanë në rrugën e Allahut, dhe nuk shkelin ndonjë vend që i hidhëron\r\njobesimtarët, dhe nuk arrijnë kundër armikut çfarëdo qoftë (vrasje,\r\nrobërim të tyre ose ngadhënjim mbi ta), vetëm se të gjitha ato do t’u\r\nevidentohen atyre si vepër e mirë (shpërblyese). Allahu nuk ua humb\r\nshpërblimin veprimmirëve.",
  "Dhe nuk japin kontribut, të vogël ose të madh, nuk e kapërcejnë\r\nndonjë luginë, e që të mos u shënohet (për shpërblim) atyre, për t’i\r\nshpërblyer Allahu më së miri atë që vepruan.",
  "Nuk është e nevojshme të dalin në luftë të gjithë besimtarët. E\r\npërse nga çdo grumbull i tyre të mos shkojë një grup për t’u aftësuar\r\nnë diturinë fetare, për ta mësuar popullin e vet kur të kthehet tek ata,\r\nnë mënyrë që ata të kuptojnë (e të ruhen).",
  "O ju që besuat! Luftoni jobesimtarët që i keni afër jush, e le ta\r\nndiejnë prej jush grushtin e fortë kundër tyre. E dijeni se Allahu është\r\nme të devotshmit.",
  "E kur zbret ndonjë kaptinë, ka prej tyre që thonë: “Cilit prej jush\r\nia shtoi kjo besimin?” Sa u përket atyre që besuan, atyre iu shtohet\r\nbesimi dhe gëzohen për të.",
  "E sa u përket atyre që kanë sëmundje në zemrat e tyre ajo\r\n(zbritja e kaptinës) ndytësisë së tyre iu shton ndytësi dhe ata vdesin\r\nsi jobesimtarë.",
  "A nuk e shohin ata se për çdo vit sprovohen një herë apo dy herë,\r\ne përsëri nuk pendohen, e as nuk marrin mësim.",
  "E kur zbret ndonjë kaptinë (për turpësinë e tyre) ata shikojnë\r\nnjëri-tjetrin (e thonë mes vete): A ju pa ndokush ju, e pastaj largohen.\r\nAllahu i prapësoi zemrat e tyre ngase ishin popull që nuk kuptonte.",
  "Juve ju erdhi i dërguar nga lloji juaj, atij i vjen rëndë për vuajtjet\r\ne juaja, sepse është lakmues i rrugës së drejtë për ju, është i ndijshëm\r\ndhe i mëshirshëm për besimtarët.",
  "Po nëse ata refuzojnë (atë që ua sjell) atëherë thuaj: Allahu është\r\npër mua mjaft, s’ka të adhuruar me të drejtë pos Tij, vetëm tek Ai jam\r\nmbështetur, e Ai është Zot i Arshit të madh!”",
  "Elif, Lam, Ra. Këto janë ajetet e librit të pacenueshëm.",
  "A ishte çudi për njerëzit, që Ne një njeriut nga mesi i tyre i thamë:\r\n“Tërhiqju vërejtjen njerëzve, kurse ata që besuan përgëzoji, se me të\r\nvërtetë kanë pozitë të lartë te Zoti i tyre”. E ata që nuk besuan thanë:\r\n“S’ka dyshim, kjo është një magji e vërtetë!”",
  "Vërtet Zoti juaj është Allahu, i cili krijoi qiejt e tokën brenda gjashtë\r\nditësh, e pastaj u ngrit mbi Arshin; Ai rregullon gjendjen. Ndërmjetësues\r\nnuk do të ketë vetëm po qe se lejon Ai. Ky, Madhëria e Tij është\r\nAllahu, Zoti juaj, pra adhurojeni Atë! A nuk merrni mësim?",
  "Kthimi i të gjithë juve është tek Ai, premtimi i Allahut është i\r\nvërtetë. Ai e filloi krijimin e pastaj e përsërit atë për t’i shpërblyer me\r\ntë drejtë ata që besuan dhe bënë vepra të mira. E për ata që mohuan,\r\nka pije të valë dhe dënim të dhembshëm, për shkak se ata mohonin.",
  "Ai e bëri diellin shndritës, e hënën dritë dhe asaj (hënës) ia caktoi\r\nfazat, që ta dini numrin e viteve dhe llogarinë. Allahu nuk e krijoi këtë\r\npër tjetër gjë, pos me qëllim të caktuar. Ai ia sqaron argumentet një\r\npopulli që kupton.",
  "Në ndërrimin e natës e të ditës, dhe në çka krijoi Allahu në qiej e\r\nnë tokë vërtet ka fakte për njerëzit që kanë droje.",
  "Ata që nuk presin takimin Tonë, që janë të kënaqur me jetën e\r\nDunjasë dhe kanë gjetur prehje në të, dhe ata që janë indiferentë ndaj\r\nargumenteve tona,",
  "vendi për të tillët është zjarri, për shkak të asaj që punuan.",
  "E ata që besuan dhe bënë vepra të mira, Zoti i tyre, për shkak të\r\nbesimit të tyre i udhëzon në xhenete të begatshme në të cilët rrjedhin\r\nlumenj.",
  "Lutja e tyre aty është: “I Lartë je o Allah!”, e përshëndetja e tyre\r\nështë: “Selam!” dhe lutja e fundit e tyre: “Falënderimi i qoftë Allahut,\r\nZotit të botëve!”",
  "Sikur Allahu t’ua shpejtonte njerëzve pranimin e kërkesës për të\r\nkeqen, ashtu si e pranon shpejtimin e kërkesës për të mirën, atyre do\r\nt’u përfundonte afati (i vdekjes). Po Ne, ata që nuk janë të bindur, se do të vijnë para Nesh, i lëmë të bredhin në mashtrimet e tyre.",
  "E kur njeriun e godet dëmi ai na lutet qoftë shtrirë, ulur ose në\r\nkëmbë, e kur Ne ia largojmë të keqen atij ai vazhdon sikurse të mos\r\nna ishte lutur fare për dëmin, që e pat goditur. Kështu kriminelëve ju\r\nduket e mirë ajo që veprojnë.",
  "Ne kemi shkatërruar gjenerata para jush (o idhujtarë), pse bënin\r\nkrime dhe pse nuk besonin, edhe pse të dërguarit iu erdhën me argumente\r\ntë qarta. Kështu i shpërblejmë Ne njerëzit kriminelë.",
  "Pastaj juve ju bëmë zëvendësues pas tyre në Tokë për t’ju parë si\r\ndo të veproni.",
  "Dhe kur atyre iu lexohen ajetet Tona të qarta, ata që nuk besojnë\r\ntakimin Tonë (ringjalljen) thonë: “Sillna një Kuran tjetër, ose\r\nndryshoje këtë!”. Thuaj: “Mua nuk më takon që ta ndryshoj vetë, unë\r\npërcjell vetëm atë që më shpallet, unë nëse kundërshtoj Zotin tim i\r\nfrikësohem dënimit të një Dite të Madhe.",
  "Thuaj: “Sikur të kishte dashur Allahu, unë nuk do t’ua kisha\r\nlexuar juve atë, as nuk iu kisha njoftuar me të. Unë para tij kam jetuar\r\nnjë kohë në mesin tuaj (as nuk kam ditur, as nuk kam lexuar), a nuk\r\nmendoni?”",
  "A ka më mizor, se ai që shpif ndaj Allahut gënjeshtër ose i\r\npërgënjeshtron faktet e Tij? Mëkatarët vërtet s’kanë për të shpëtuar.",
  "Ata pos Allahut adhurojnë çdo gjë, që nuk iu bën dëm as dobi\r\natyre, e thonë: “Këta janë ndërmjetësuesit tanë tek Allahu!”. Thuaj: “A\r\npo e informoni Allahun me diçka që Ai nuk e di, se ç’ka në qiej dhe në\r\ntokë?” E pastër është madhëria e Tij nga ajo që i shoqërojnë!",
  "Njerëzit nuk ishin tjetër pos të një feje, e u përçanë. E sikur të mos\r\nishte caktim i hershëm nga Zoti yt, do të përfundohej (me dënim)\r\nmes tyre, për atë që ishin të përçarë.",
  "Dhe thonin: “Përse nuk i vjen atij (Muhamedit) ndonjë mrekulli\r\nnga Zoti i tij?”. Po ti thuaj: “E fshehta është (çështje) vetëm e Allahut\r\n(Ai sjell mrekulli). Prandaj ju pritni, se edhe unë së bashku me ju po\r\npres!”",
  "E kur Ne ua dhurojmë njerëzve mëshirën pasi t’i ketë goditur\r\ne keqja (skamja), kur ja, ata u bëjnë hile argumenteve tona. Thuaj:\r\n“Allahu është më i shpejti në kurthim”. S’ka dyshim, përcjellësit tanë\r\n(melaiket) regjistrojnë atë që po thurni ju.",
  "Ai (Allahu) ua bëri të mundshëm udhëtimin në tokë e në det,\r\nderi kur jeni në anije që lundrojnë me ta (me udhëtarët) me anë të\r\nnjë ere të lehtë dhe janë të lumtur me të (me erën e lehtë), ia beh një\r\nerë e fortë dhe nga të gjitha anët rrethohen nga valët dhe binden, se\r\njanë të shkatërruar, e lusin Allahun pa farë përzierje të idhujve (duke\r\nthënë): “Nëse na shpëton nga kjo (katastrofë), ne do të jemi gjithnjë\r\nfalënderues!”",
  "E kur Ai (Allahu) i shpëtoi ata, ja, ata veprojnë mbrapsht në tokë,\r\npa arsye. O ju njerëz! Kryeneçësia juaj është vetëm kundër vetes suaj,\r\nështë përjetim i jetës së kësaj bote, pastaj kthimi juaj është te Ne, e Ne\r\nju shpërblejmë për veprimet tuaja.",
  "Shembulli i jetës së kësaj bote është si i një shiu, që e kemi zbritur\r\nnga qielli, e me anën e të cilit gërshetohen bimët e tokës (mbijnë dhe\r\nshpeshtohen të gjitha llojet) prej nga hanë njerëzit e kafshët deri kur\r\ntoka të ketë marrë stolinë e vet dhe të jetë zbukuruar (me bimë, pemë\r\ne behar), e banorët e saj të mendojnë se janë të zotët e saj, e asaj i vjen\r\nurdhri Ynë, natën ose ditën, Ne e bëjmë atë (të mbjellat) të korrur,\r\nsikurse të mos ekzistonte dje. Kështu Ne ua sqarojmë faktet njerëzve\r\nqë mendojnë.",
  "Allahu thërret për në xhenet, dhe atë që do, e vë në rrugë të drejtë.",
  "Atyre që bëjnë vepra të mira iu takon e mira (xheneti) edhe më tepër (e shohin Allahun). Fytyrat e tyre nuk i mbulon pluhuri i zi, as\r\nnënçmimi, ata janë banues të xhenetit, aty janë përgjithmonë.",
  "E ata që bënë të këqija, dënimi i së keqes është aq sa është ajo,\r\nata i mbulon poshtërimi. Ata nuk mund t’i mbrojë kush nga Allahu,\r\nfytyrat e tyre janë porsi t’i kishte mbuluar ndonjë copë e errët e natës.\r\nAta janë banues të përjetshëm të zjarrit.",
  "Atë ditë i tubojmë të gjithë, ndërkaq atyre që i kanë bërë shok\r\nAllahut ju themi: “Rrini në vendin tuaj, ju dhe idhujt tuaj!”. Ne i\r\nndajmë ata. E idhujt e tyre iu thonë: “Ju nuk na adhuruat neve!”",
  "Allahu na mjafton si dëshmues mes nesh e jush (kështu iu thonë\r\nidhujt idhujtarëve). Ne nuk dimë gjë për adhurimin tuaj ndaj nesh (ne\r\nnuk dëgjojmë, nuk shohim e nuk kuptojmë).",
  "Aty në atë vend çdo njeri provohet me atë që e ka bërë më parë\r\ndhe kthehen te Allahu, Sundimtari i tyre i vërtetë dhe humb (shkon\r\nhuq) prej tyre ajo që trillonin (se do t’u bëjnë shefatë).",
  "Thuaj: “Kush ju furnizon me ushqim nga qielli e toka, kush e ka\r\nnë dorë dëgjimin e shikimin tuaj, kush e nxjerr të gjallin nga i vdekuri\r\ne kush e nxjerr të vdekurin nga i gjalli, kush rregullon çdo çështje?”\r\nAta do të thonë: “Allahu”. Ti thuaj: “A nuk i frikësoheni?” (dënimit).",
  "E ky është Allahu, Zoti juaj i vërtetë. Pas të vërtetës nuk ka tjetër\r\npos humbjes, e si po ia ktheni shpinën (të vërtetës)!",
  "Kështu është pra, vendimi i Zotit tënd kundër të shfrenuarve, pse\r\nata nuk besojnë.",
  "Thuaj: “A ka prej idhujve tuaj ndokush, që ta fillojë krijimin e\r\nmandej atë (pas vdekjes) ta rikthejë?\u0022. Thuaj: \u0022Allahu e nis krijimin\r\ndhe sërish e rikthen. Si i largoheni pra të vërtetës?”",
  "Thuaj: “A ka ndokush prej idhujve tuaj që ndonjë të humbur ta\r\ndrejtojë në rrugën e drejtë? Thuaj: “Vetëm Allahu udhëzon në të vërtetën.\r\nAtëherë pra, a është më e drejtë të shkohet pas atij që udhëzon\r\nnë rrugën e drejtë, apo pas atij që nuk udhëzon (sepse nuk mund ta\r\nudhëzojë as veten), vetëm nëse prej dikujt tjetër udhëzohet? Ç’është\r\nme ju? Si gjykoni?",
  "Shumica e tyre nuk përkojnë tjetër pos supozim, e supozimi nuk\r\nështë asgjë ndaj të vërtetës. Allahu është i Gjithëdijshëm për atë që\r\npunojnë.",
  "Nuk është e logjikshme të mendohet, se ky Kuran është i trilluar\r\nprej dikujt pos Allahut, por është vërtetues i asaj (shpalljes) që ishte\r\nmë parë, dhe sqarues e komentues i librit. Nuk ka farë dyshimi, se\r\nështë (i zbritur) nga Zoti i botëve.",
  "Përkundër kësaj ata (idhujtarët) thonë, se atë e trilloi ai (Muhamedi).\r\nTi thuaj: “Silleni pra ju një kaptinë të ngjashme me këtë, madje\r\nthirrni kë të doni në ndihmë, pos Allahut, po qe se jeni të drejtë në\r\natë që thoni”.",
  "Por ja, ata e përgënjeshtruan atë (Kuranin) pa e kuptuar dhe pa\r\nju ardhur shpjegimi i tij. Po kështu, gënjenin edhe ata që ishin më\r\npërpara. Shiko si ishte përfundimi i zullumqarëve.",
  "Ka prej tyre (te të cilët u dërgua Muhamedi), që e besojnë atë\r\n(Kuranin), e ka prej tyre edhe asish, që atë nuk e besojnë. Zoti i njeh\r\nmë së miri kokëfortit.",
  "Po nëse ata të përgënjeshtruan ty, thuaj: “Mua më takon (shpërblimi\r\nnga) vepra ime e juve veprimi juaj, ju nuk përgjigjeni për atë që\r\nbëj unë, e as unë për atë që bëni ju”.",
  "Ka prej tyre, që të dëgjojnë (kur lexon, por formalisht). A mund ta\r\nbësh të shurdhrin të dëgjojë, edhe kur ata nuk kuptojnë?",
  "Ka prej tyre që të shikon ty (duket se po të shikon). A mund ta\r\nudhëzosh ti të verbrin, kur ata nuk shohin (të vërtetën)!",
  "Allahu nuk iu bën asgjë të padrejtë njerëzve, por ata i bëjnë të\r\npadrejtë vetes së tyre.",
  "(Përkujto) Ditën kur i tubojmë ata, (atyre iu duket) sikur qëndruan\r\n(në Dunja) vetëm një moment të ditës, atëherë njihen mes vete. E\r\nvërtetë kanë dështuar ata, që nuk besuan këtë prezencë para Allahut,\r\nedhe nuk gjetën udhën e drejtë.",
  "Nëse ta bëjmë të mundshme të shohësh diçka nga (dënimi) që iu\r\npremtuam atyre (këtë do ta shohësh), po nëse ta marrim shpirtin ty\r\n(para kësaj, do ta shohësh dënimin e tyre në botën tjetër), kthimi i tyre\r\nështë vetëm te Ne. Allahu është Dëshmues i asaj që punojnë.",
  "Secili popull kishte të dërguarin e vet, e kur u vinte i dërguari i tyre\r\nbëhej gjykimi i drejtë mes tyre, atyre nuk u bëhet padrejtësi.",
  "Ata thonë: “Kur do të jetë ky premtim (dënim), nëse jeni të drejtë\r\nç’ka thoni?",
  "Thuaj: “Unë nuk mund t’i sjell vetes sime, as dëm, as dobi, pos atë\r\nqë dëshiron Allahu”. Çdo popull ka afatin (e caktuar), e kur të vijë\r\nafati i tyre ata nuk mund ta vonojnë, as për një moment, e as ta ngutin.",
  "Thuaj: “Më tregoni, nëse iu vjen dënimi i Tij natën ose ditën, e çka\r\ni shtyn të nguten për të kriminelët?”",
  "A pasi të ndodhë (dënimi) do ta besoni atë? Apo tani!... (po besoni),\r\ne ju ishit ata që kërkonit t\u0027u vijë më shpejt?",
  "Më vonë (në Ditën e Kijametit) atyre që bënë zullum iu thuhet:\r\n“Shijoni dënimin e përjetshëm!” Mos jeni dënuar më shumë se ç’keni\r\nmerituar?”",
  "E ata kërkojnë t’u tregosh (e do të thonë): “A është e vërtetë ajo\r\n(që thua për dënimin)?”.- Thuaj: “Po, betohem në Zotin tim, ajo\r\nështë më se e vërtetë, dhe ju nuk do të mund ta pengoni kurrsesi”.",
  "Secili njeri që e ka dëmtuar veten (duke mos besuar), po të ishte e\r\ntij çdo gjë që ekziston në tokë, ai do ta flijonte atë (për të shpëtuar). E\r\nkur e shohin dënimin, ata fshehin dëshpërimin (nga hutia). Atëherë\r\nbëhet gjykimi i drejtë mes tyre, dhe atyre nuk iu bëhet e padrejtë.",
  "Vini re! Nuk ka dyshim, se gjithçka që gjendet në qiej e në tokë\r\nështë e Allahut! Kini kujdes. Premtimi i Allahut është më se i vërtetë,\r\npor shumica e tyre nuk e dinë.",
  "Ai jep jetë dhe vdekje, dhe vetëm tek Ai do të ktheheni.",
  "O ju njerëz! Juve ju erdhi nga Zoti juaj këshilla (Kurani) dhe\r\nshërimi i asaj, që gjendet në kraharorët tuaj (në zemra), edhe udhëzim\r\ne mëshirë për besimtarët.",
  "Thuaj: “Vetëm mirësisë së Allahut dhe mëshirës së Tij le t’i gëzohen,\r\nse është shumë më e dobishme, se ajo që grumbullojnë ata”.",
  "Thuaj: “Më thuani atë që Allahu ju dha si ushqim (të lejuar), e\r\nju nga ai diçka bëtë të ndaluar, e diçka të lejuar?\u0022 Thuaj: \u0022A ju lejoi\r\nAllahu ju, ose ju i shpifni Allahut?”",
  "Po çfarë është mendimi i atyre që i shpifin Allahut, për Ditën e\r\nKijametit? Allahu është Dhurues i madh ndaj njerëzve, por shumica\r\ne tyre nuk falënderojnë.",
  "Ti nuk angazhohesh me asnjë çështje, nuk lexon nga ai pjesë nga\r\nKurani dhe nuk bëni ndonjë vepër, vetëm se ne jemi dëshmitarët tuaj,\r\nkur ju e ndërmerrni atë. Zotit tënd nuk mund t’i fshihet, as në tokë,\r\ne as në qiell, as sa grimca, e as më e vogël se ajo, e as më e madhe, por\r\nvetëm se është e evidentuar në Librin e Sigurt.",
  "Ta dini, se të afërtit e Allahut (evliatë) nuk kanë frikë (në botën\r\ntjetër), e as kurrfarë brengosje!",
  "(Ata janë) që besuan dhe ishin të ruajtur.",
  "Atyre iu jepet myzhde në jetën e Dunjasë (në çastin e vdekjes)\r\ndhe në jetën tjetër (për shpëtim dhe xhenet). Premtimet e Allahut nuk\r\nmund të pësojnë ndryshim. E ai është sukses i madh.",
  "Po ty mos të të mundojnë thëniet e tyre. E tërë fuqia dhe\r\nngadhënjimi i takon vetëm Allahut. Ai është Dëgjuesi i çdo gjëje, i\r\nGjithëdijshmi.",
  "Ta dini, se gjithçka që është në qiej e në tokë janë nën pushtetin e\r\nAllahut (pra, edhe idhujtarët). E ata, që pos Allahut adhurojnë, në të\r\nvërtetë nuk janë duke pasuar zota, ata nuk janë duke pasuar tjetër pos\r\nsupozimeve dhe nuk bëjnë tjetër vetëm se gënjejnë.",
  "Ai (Allahu) e bëri për ju natën që në të të pushoni, e ditën të\r\nndritshme (të shihni). Në këtë (që bëri), vërtet ka argumente për një\r\npopull që dëgjon.",
  "(Pas të gjitha argumenteve) Ata (jobesimtarët) thanë: “Allahu ka\r\nfëmijë”. Larg asaj është Allahu, Ai është i Pavaruri (s’ka nevojë për\r\nasgjë), e Tij është çka ka në qiej dhe çka ka në tokë, ju nuk keni argumente\r\npër këtë (që ta thoni), a thoni për Allahun çka nuk dini?",
  "Thuaj: “Ata që trillojnë gënjeshtër për Allahun, nuk kanë për të\r\nshpëtuar”.",
  "Ata kanë një përjetim në Dunja, pastaj kthimi i tyre është vetëm\r\nte Ne, e Ne do të bëjmë, që ata ta shijojnë dënimin e dhembshëm për\r\nshkak se nuk besonin.",
  "Lexoju atyre ngjarjen e Nuhut, kur i tha popullit të vet: “O populli\r\nim, nëse iu vjen rëndë qëndrimi im në mesin tuaj, përkujtimet e\r\nmia me ajetet e Allahut, e unë iu kam mbështetur vetëm Allahut, ju\r\nvendosni për qëllimin tuaj, thirrni në ndihmë edhe zotat tuaj, e mos e\r\nmbani fshehur, dhe zbatojeni atë kundër meje e mos pritni”.",
  "“E nëse prapësoheni (nga mësimet e mia), unë nuk iu kërkoj\r\nndonjë shpërblim, se shpërblimi im është vetëm prej Allahut. Unë\r\njam i urdhëruar të jem njëri prej muslimanëve”.",
  "E ata (populli i tij) e konsideruan atë rrenacak e Ne e shpëtuam atë dhe ata që ishin bashkë me të në anije, dhe i bëmë që ata të jenë\r\npasardhës (zëvendësues), kurse ata që i përgënjeshtruan ajetet tona i\r\npërmbytëm. Shih pra, si ishte fundi i gënjeshtarëve.",
  "Mandej pas tij dërguam të dërguar te popujt e tyre, të cilët erdhën\r\ndhe u sollën atyre argumente të forta, por ata nuk i besuan asaj, të\r\ncilën më parë e kishin përgënjeshtruar. Kështu pra, vulosim zemrat e\r\natyre, që i kalojnë kufijtë.",
  "Pastaj pas tyre dërguam Musain dhe Harunin me argumentet\r\ntona, te Faraoni dhe paria e rrethit të tij, po ata paraqitën kryelartësi,\r\npse ishte popull që bënte krime.",
  "E kur iu erdhi atyre e vërteta e sigurt nga Ne ata thanë: “Kjo nuk\r\nështë tjetër pos magji e qartë”.",
  "Musai tha: “A të vërtetës i thoni magji? A magji është kjo?\r\nMagjistarët nuk shpëtojnë!”",
  "Ata thanë: “Mos erdhe të na largosh nga ajo (feja), që e gjetëm te\r\nprindërit tanë, për t\u0027ju mbetur juve të dyve madhështia në tokë? Po ne\r\nnuk ju besojmë juve të dyve”.",
  "Faraoni tha: “Sillmëni mua të gjithë magjistarët e aftë”.",
  "E kur erdhën magjistarët Musai iu tha: “Hidhni ç’keni për të\r\nhedhur”.",
  "E kur i hodhën ata Musai iu tha: “Kjo që sollët ju tashti vërtet\r\nështë magji!\u0022 Po Allahu do ta asgjësojë këtë, sepse Allahu nuk e\r\npërkrah veprën e të prishurve.",
  "Dhe me argumentet e veta Allahu e fuqizon të vërtetën, ndonëse\r\ne urrejnë jobesimtarët.",
  "Duke pasur frikë nga faraoni dhe nga rrethi i tij, se do t’i torturojnë\r\nMusait nuk i besoi kush pos një pjese e pasardhësve të popullit të tij.\r\nVërtet faraoni ishte arrogant në tokë dhe ai ishte prej shkatërrimtarëve.",
  "Musai tha: “O populli im, nëse i keni besuar Allahut, vetëm atij\r\nmbështetuni, nëse jeni të dorëzuar (vendimit të Tij)!”",
  "Ata iu përgjigjën duke i thënë: “Allahut iu kemi mbështetur, Zoti\r\nynë, mos i mundëso popullit mizor të na sprovojë!”",
  "“Dhe me mëshirën tënde, na shpëto prej popullit jobesimtar!”",
  "Ne i thamë Musait dhe vëllait të tij t’i bëni vend në Egjipt popullit\r\ntuaj, shtëpitë tuaja t’i bëni faltore e ta falni namazin rregullisht. Ti\r\n(Musa) përgëzoji besimtarët!",
  "Musai tha: “Zoti ynë, Ti i ke dhënë faraonit dhe parisë së tij mjete të përjetimit dhe pasuri në jetën e kësaj bote, ashtu që o Zoti ynë, po\r\ni largojnë njerëzit prej rrugës tënde. Zoti ynë, zhduke pasurinë e tyre,\r\nshtrëngoji zemrat e tyre, që të mos besojnë derisa ta shijojnë dënimin\r\ne idhët”.",
  "Ai (Allahu) tha: “Lutja juaj është pranuar, prandaj ju të dy qëndroni\r\nashtu si jeni, e mos ndiqni rrugën e atyre që nuk dinë!”",
  "Ne i kapërcyem Beni Israilët përtej detit, e faraoni dhe ushtria e\r\ntij i ndoqi mizorisht dhe armiqësisht, derisa e përfshiu atë përmbytja,\r\ne ai tha: “Besova se nuk ka zot tjetër pos Atij që i besuan Beni Israilët,\r\nedhe unë jam nga muslimanët!”",
  "Ti tani beson, ndërsa më parë kundërshtove dhe ishe njëri prej\r\nshkatërruesve!",
  "Sot po të shpëtojmë ty (po të nxjerrim prej detit) me trupin tënd\r\n(të vdekur), që të shërbesh si argument për ata që vijnë pas teje. Vërtet\r\nekziston një shumicë njerëzish, që nuk i hulumtojnë argumentet Tona.",
  "Në të vërtetë, Ne i vendosëm Beni Israilët (pas shkatërrimit të\r\narmiqve të tyre) në një vend të mirë, i furnizuam ata me ushqime të\r\ndobishme dhe nuk ishin të përçarë (rreth fesë), vetëm pasi iu erdhi\r\natyre dituria (Tevrati). Zoti yt, do të gjykojë mes tyre në Ditën e\r\nKijametit, për atë që ishin përçarë.",
  "Po (fjala vjen), nëse je në dyshim për këtë që të zbritëm ty (për\r\nngjarjet e pejgamberëve), atëherë pyeti ata që lexojnë librin para teje.\r\nTy të erdhi nga Zoti yt e vërteta, pra, mos u bëj prej atyre që dyshojnë.",
  "Dhe mos u bëj prej atyre, që i përgënjeshtruan argumentet e\r\nAllahut, e të bëhesh nga të dështuarit.",
  "Ata, për të cilët ka përfunduar caktimi i Zotit tënd, ata nuk besojnë,",
  "edhe sikur t’u kishin paraqitur atyre çdo lloj argumenti, derisa të\r\nshohin dënimin e rëndë.",
  "Përse nuk pati vendbanim, që të ketë besuar e besimi i tij të ketë\r\nndihmuar (në shpëtim), pos popullit të Junusit, që pasi besoi Ne larguam\r\nprej tyre dënimin shëmtues në jetën e kësaj bote dhe i lejuam të\r\njetojnë deri në një afat të caktuar.",
  "Sikur të kishte dashur Zoti yt, do t’i besonin çka janë në tokë që të\r\ngjithë. A ti do t’i detyrosh njerëzit të bëhen besimtarë?",
  "Nuk është e mundur për asnjë njeri të besojë, pos me lejen e\r\nAllahut. E dënimin ua jep atyre që nuk mendojnë.",
  "Thuaj: “Vështroni me vëmendje çka ka (nga argumentet) në qiej\r\ne në tokë. Po argumentet dhe qortimet nuk bëjnë dobi ndaj një populli\r\nqë nuk beson.",
  "A janë duke pritur tjetër (fat) pos ditët (e zeza) si të atyre që\r\nekzistonin para tyre? Thuaj: “Pritni, pra, se edhe unë bashkë me ju\r\npo pres!”",
  "E Ne pastaj i shpëtojmë të dërguarit tanë edhe ata që besuan. Ja\r\nkështu është detyrë e Jona, t’i shpëtojmë besimtarët.",
  "Thuaj: “O ju njerëz, nëse ju dyshoni në fenë time, unë nuk adhuroj\r\nata që ju adhuroni pos Allahut, por adhuroj Allahun që u jep\r\nvdekjen (ashtu si iu ka dhënë jetën), dhe jam i urdhëruar të jem besimtar\r\n(i Zotit një).",
  "Dhe (jam i urdhëruar): Përqendrohu me tërë qenien tënde në\r\nfenë e drejtë, e mos u bëj nga idhujtarët!",
  "Dhe mos lut tjetërkënd pos Allahut, ndonjë (idhull) që nuk të\r\nsjell, as dobi, as dëm, e nëse e bën atë dije se i ke bërë padrejtësi vetes.",
  "Nëse Allahu të provon me ndonjë të keqe atë s’mund ta largojë\r\nkush pos Tij, po nëse dëshiron të japë ndonjë të mirë, s’ka kush që\r\nmund ta pengojë dhuntinë e Tij. E shpërblen me të atë që do nga\r\nrobërit e Tij. Ai është Shumë falës dhe Mëshirues i madh.",
  "Thuaj: “O ju njerëz, juve ju erdhi e vërteta nga Zoti juaj, e kush\r\nmerr rrugën e drejtë ai e ka vetëm për veten e vet, ndërsa kush e merr\r\ntë shtrembrën ai e ka humbur veten. Unë nuk jam roje e juaj!”",
  "Ti ec pas asaj, që të shpallet dhe bëhu i durueshëm derisa Allahu\r\ntë gjykojë. Ai është më i miri i gjykatësve!",
  "Elif, Lam, Ra, (ky është) Libër, ajetet e të cilit janë radhitur (në\r\nmënyrë të përsosur, njëkohësisht), edhe shkoqitur nga i Urti dhe i\r\nDijshmi i të gjitha çështjeve me hollësi.",
  "Që të mos adhuroni tjetër përveç Allahut. Unë jam (dërguar) nga\r\nAi, qortues e përgëzues për ju.",
  "E t’i kërkoni falje Zotit tuaj dhe pendohuni (kthehuni) tek Ai, se\r\nAi do t’ju mundësojë përjetime të mira (në këtë jetë) deri në një afat\r\n(të caktuar) dhe çdo punëmiri ia jep shpërblimin e merituar. Në qoftë\r\nse refuzojnë (të kërkojnë falje) unë pra kam frikë për ju dënimin e\r\nDitës së Madhe.",
  "Se kthimi i juaj është vetëm tek Allahu, Ai është i Plotfuqishëm\r\npër çdo send.",
  "Ja, ata pështjellojnë (armiqësinë në) gjoksat e tyre, që ta fshehin\r\nnga Ai, por ta dini se edhe kur mbulohen ata me petkat e tyre, Ai e\r\ndi se çka fshehin dhe çka shfaqin. S’ka dyshim se Ai është i Njohur\r\nthellësisht për atë që mbajnë zemrat (qëllimet) e tyre.",
  "Nuk ka asnjë gjallesë në tokë, që Allahu të mos ia ketë garantuar\r\nfurnizimin e saj, Ai e di vendbanimin dhe vendstrehimin e saj (pas\r\nvdekjes). Të gjitha (këto) janë në Librin e Qartë (Levhi Mahfudh).",
  "Ai është që i krijoi qiejt e tokën brenda gjashtë ditëve (fazave), e\r\nArshi (Froni) i Tij kishte qenë (më parë) mbi ujë, që t’ju sprovojë, se\r\ncili prej jush është më vepërmirë. Nëse ti ju thua: “Ju do të ringjalleni\r\npas vdekjes!”, ata që nuk besuan thonë: “Kjo (çka na thua) nuk është\r\ntjetër vetëm se magji e hapur”.",
  "Nëse Ne e vonojmë ndëshkimin për një kohë të shkurtër kundër\r\ntyre ata thonë: “Çka po e pengon atë?” Le ta dijnë se ditën kur do t’iu\r\nvijë, ai nuk zmbrapset prej tyre, ata do t’i rrethojë ai (dënimi) me të\r\ncilin talleshin.",
  "Po nëse Ne ia japim njeriut ndonjë begati nga ana jonë, e pastaj e\r\ntërheqim atë prej tij ai do të jetë i dëshpëruar dhe përbuzës.",
  "E nëse pas të keqes që e pat goditur atë Ne dhurojmë të mira, ai\r\ndo të thotë: “Kaluan të këqijat prej meje!”. Vërtet, ai është i shfrenuar\r\ndhe mendjemadh.",
  "Përveç atyre, të cilët kishin durim dhe bënin vepra të mira, të tillët\r\nkanë falje (të gabimeve) dhe shpërblim të madh.",
  "A mos (shpresojnë idhujtarët, se) do të lësh diçka nga ajo që t’u\r\nshpall ty (sepse iu vjen rëndë ta dëgjojnë), dhe të shtrëngon zemrën\r\ntënde ajo (komunikimi i shpalljes), për shkak se ata do të thonë: “Pse\r\ntë mos i ketë zbritur atij (Muhamedit) ndonjë pasuri, ose përse të mos\r\ni ketë ardhur bashkë me të ndonjë engjëll?”. Ti je vetëm qortues, e\r\nAllahu përkujdeset për çdo send.",
  "Apo, pse ata thonë: “Ai (Muhamedi) e trilloi atë (Kuranin)”. Thuaj:\r\n“Formuloni pra dhjetë kaptina si ai (Kurani) ashtu të trilluara (siç\r\nthoni ju) dhe thirrni pos Allahut, po qe se jeni të drejtë (në çka thoni),\r\nkë të mundeni për ndihmë!\u0022",
  "E nëse nuk ju përgjigjen juve, atëherë pra ta keni të qartë se ai\r\n(Kurani) është i zbritur me dijen e Allahut dhe se nuk ka të adhuruar\r\ntë vërtetë pos Tij. A jeni pra muslimanë?\u0022",
  "Kush ka si qëllim jetën e kësaj bote dhe të mirat e saj Ne do t’ua\r\nplotësojmë atyre shpërblimin e veprave të tyre në të, dhe atyre nuk do\r\nt’u mungojë gjë.",
  "Të këtillëve në botën tjetër iu përket vetëm xhehenemi. Ajo që\r\npunuan dhe vepruan ata ka dështuar dhe është asgjësuar.",
  "A ai që është (i mbështetur) në argument nga Zoti i tij dhe atë e\r\npërforcon dëshmia nga Ai, e para tij (Kuranit) ishte (dëshmitar) libri\r\ni Musait (Tevrati), që ishte udhërrëfyes e mëshirë - (është i njëjtë me atë që ka për qëllim vetëm këtë jetë)? Të tillët (që janë në rrugë të\r\ndrejtë) e besojnë (Kuranin). E kush prej atyre grupeve e refuzuan atë,\r\nvendi i tij është zjarri. E ti (Muhamed) mos ki dyshim në të, ai është\r\ne vërtetë nga Zoti yt, në të s’ka dyshim, por shumica e njerëzve nuk\r\ne besojnë.",
  "E kush është më mizor, se ai që trillon gënjeshtër për Allahun?\r\nTë tillët paraqiten para Zotit të tyre, e dëshmitarët thonë: “Këta ishin\r\nqë gënjyen ndaj Zotit të tyre, pra mallkimi i Allahut qoftë kundër\r\nmizorëve,",
  "të cilët pengojnë nga rruga e Allahut dhe përpiqen ta shtrembërojnë\r\natë, mu ata janë që nuk e besojnë botën tjetër!”",
  "Ata nuk ishin të paprekshëm në tokë (prej dënimit të Zotit), dhe\r\nata nuk kishin mbrojtës pos Allahut. Atyre iu shumëfishohet dënimi,\r\nsepse ata nuk ishin që mund të dëgjonin dhe as nuk shikonin.",
  "Ata mashtruan veten dhe humbën prej tyre ata (idhujt) që i patën\r\ntrilluar.",
  "Është e vërtetë se ata në botën tjetër janë më të humburit.",
  "Ata që besuan dhe bënë vepra të mira dhe u përulën ndaj Zotit të\r\ntyre, ata janë banues të xhenetit, në të janë përgjithmonë.",
  "Shembulli i gjendjes së këtyre dy grupeve është (i atyre që nuk besuan),\r\nsi ai i verbri dhe i shurdhri, dhe (i atyre që besuan) si ai që sheh\r\ndhe dëgjon. A janë në pozitë të barabartë? A nuk përkujtoni?!...",
  "Ne e patëm dërguar edhe Nuhun te populli i vet (me porosi të njëjtë si Muhamedin, që t\u0027u thotë): \u0022Unë ju tërheq vërejtjen haptazi,",
  "që të mos adhuroni tjetërkënd pos Allahut, sepse unë kam frikë\r\npër dënimin tuaj në Ditën e Pikëllueshme”.",
  "Paria që nuk besoi nga populli i tij tha: “Ne nuk të shohim ndryshe,\r\nvetëm si njeri, sikurse edhe ne, ne nuk po shohim se të pasoi kush,\r\npërveç atyre që janë më të poshtërit e më mendjelehtit nga mesi ynë,\r\ndhe ne nuk shohim, se ju keni ndonjë vlerë mbi ne, përkundrazi ne ju\r\nkonsiderojmë gënjeshtarë!”",
  "(Nuhu) Tha: “O populli im, më thuani nëse unë jam i mbështetur\r\nnë argument të qartë nga Zoti im dhe Ai më dha mëshirë nga ana\r\ne Tij, e juve iu janë fshehur ato (argumentet sepse jeni të dhënë pas\r\nkësaj jete), a mos do t’ju detyrojmë për to (pranimin e tyre), kur ju jeni\r\nurrejtës të tyre!",
  "O populli im, unë për këtë nuk kërkoj prej jush ndonjë pasuri,\r\nshpërblimi im është vetëm tek Allahu. Dhe unë kurrsesi nuk i largoj\r\nata që besuan, ata janë afër Zotit të tyre; por unë ju shoh si popull, që\r\nnuk dini e nuk kuptoni.",
  "O populli im, a nuk po mendoni, se nëse unë i përzë ata, kush do\r\ntë më mbrojë mua nga Allahu (dënimi i Tij)?",
  "Unë nuk ju them juve, se tek unë janë depot e Allahut, as nuk ju\r\nthem, se unë e di të fshehtën, as nuk ju them, se unë jam engjëll, as nuk\r\nju them atyre, që sytë tuaj i nënçmojnë, se Allahu nuk ju dhuroi atyre\r\ntë mira. Allahu e di më së miri, se çka në shpirtrat e tyre, pse atëherë\r\nune konsiderohem zullumqar.",
  "Ata thanë: “O Nuh, ti polemizove me ne dhe e zgjate polemikën\r\ntonë. Urdhëro, e nëse flet të vërtetën sille pra, të na godasë ajo me çka\r\nna kërcënohesh!”",
  "Ai tha: “Atë jua sjell vetëm Allahu, po qe se dëshironi, e ju nuk\r\nmund ta pengoni!”",
  "Nëse përpiqem t’ju këshilloj, po qe se Allahu don t’ju humbë\r\nkëshilla ime nuk bën dobi. Ai është Zoti juaj dhe vetëm tek Ai do të\r\nktheheni.",
  "A mos po thonë se ai e trilloi atë? Thuaj: “Nëse unë kam trilluar,\r\natëherë ai është mëkati im, e unë jam larg nga krimet tuaja\u0022.",
  "E Nuhut i qe shpallur: “Nuk do të besojë më askush nga populli\r\nyt, përveç atyre që kanë besuar (deri tashti), pra mos u brengos për atë\r\nqë punojnë ata”.",
  "E ndërtoje anijen nën mbikëqyrjen Tonë dhe me mësimin tonë,\r\ne mos m’u drejto Mua për ata që mohuan, ata gjithqysh janë të\r\npërmbytur.",
  "Dhe ai ndërtonte anijen e paria e popullit të tij, sa herë që kalonte\r\npranë tij përqeshej me të. Ai ju thoshte: “Nëse talleni me ne, edhe ne\r\ndo të tallemi me ju, ashtu siç po talleni ju!”",
  "Dhe më vonë do të kuptoni, se cili do ta pësojë dënimin e turpshëm\r\ndhe mbi të cilin do të jetë dënimi i përjetshëm.",
  "E kur erdhi urdhri ynë (i caktuar për ndëshkim) dhe gufoi (uji)\r\nprej furrës (vend ku piqet buka), Ne i thamë: “Ngarko në të çdo krijesë\r\nnga një çift edhe familjen tënde, përveç për kë është marrë vendim i\r\nhershëm kundër tij, e (ngarkoje) edhe kush ka besuar, po përveç një\r\npakice, nuk i kishin besuar atij”.",
  "Dhe ai tha: “Hipni në të, me emrin e Allahut ajo lundron dhe\r\nndalet. Vërtet, Zoti im është Shumë falës, Mëshirues i madh”.",
  "Ajo lundronte me ta nëpër valë si kodra, e Nuhu e thirri djalin e\r\nvet, që ishte në një vend të ndarë: \u0022O djali im, hip bashkë me ne, e mos\r\nu bëj me mohuesit!”",
  "Ai (djali) tha: “Unë do të ngjitem në një kodër, që do të më mbrojë\r\nnga uji (vërshimi)!” Tha: “Nuk ka sot mbrojtës prej dënimit të Allahut,\r\npos atë që Ai e ka mëshiruar!” Vala hyri mes tyre të dyve, e ai (djali)\r\nu mbyt në ujë.",
  "E iu pat thënë: “Oj tokë, përbije ujin tënd, dhe o qiell, ndërpreje (shiun), uji u tërhoq, urdhri u zbatua dhe ajo (anija) u ndal në (kodrën)\r\nXhudij, e u tha: “I shkatërruar qoftë populli mizor!”",
  "Nuhu e luti Zotin e vet, duke i thënë: “O Zoti im, djali im është\r\ni familjes sime, e premtimi Yt është i saktë, ndërsa Ti je më i Drejti i\r\ntë drejtëve!”",
  "(Zoti) Tha: “O Nuh, ai (djali) nuk ishte nga familja jote (për të\r\ncilën të premtova, se do t’i shpëtoj), ai ishte punëkeq, e ti mos më kërko\r\nMua atë që nuk di, Unë të këshilloj që të mos bëhesh nga injorantët!”",
  "(Nuhu) Tha: “Zoti im, unë mbështetem në mbrojtjen Tënde, që të\r\n(mos) kërkoj prej Teje atë për çka nuk kam njohuri, e në qoftë se nuk\r\nmë fal mua dhe nuk më mëshiron Ti, do të jem i humbur!",
  "Iu pat thënë: “O Nuh, zbarko qofsh i shpëtuar nga ana Jonë,\r\nme begati për ty dhe për një popull, që është me ty. E një populli\r\n(tjetër) do t\u0027i mundësojmë përjetime, e pastaj do t\u0027i godasë dënimi i\r\ndhembshëm nga ana Jonë\u0022.",
  "Këto janë disa nga rrëfimet e panjohura (për ty), që po t’i shpallim\r\nty, e që para këtij (Kuranit) nuk i ke ditur, as ti, as populli yt. Pra, të\r\njesh i durueshëm, se përfundimi (i lavdishëm) është për të devotshmit.",
  "Edhe tek (populli) Adi (dërguam) nga mesi tyre Hudin, që tha:\r\n\u0022O populli im, adhurojeni Allahun, ju nuk keni të adhuruar të vërtetë\r\npos Tij, ju vetëm po hutoheni me trillime”.",
  "O populli im, unë për këtë nuk kërkoj prej jush ndonjë shpërblim.\r\nShpërblimi im është vetëm prej Atij që më krijoi. A nuk po e kuptoni.",
  "O populli im, kërkoni falje prej Zotit tuaj dhe kthejuni Atij, Ai ju\r\nlëshon shi me bollëk, dhe fuqisë suaj i shton fuqi, e mos refuzoni e të\r\nbëheni mëkatarë!”",
  "Ata thanë: “O Hud, ti nuk na solle ndonjë argument, e ne nuk i\r\nbraktisim zotat tonë për fjalën tënde dhe ne nuk të besojmë ty”.",
  "Ne nuk themi tjetër, vetëm se dikush prej zotave tanë të ka goditur\r\nme çmendje! Ai tha: “Unë dëshmitar kam Allahun, e ju dëshmoni se\r\nunë jam larg nga ajo çka ju i shoqëroni,",
  "(larg adhurimit) pos Tij. Ju pra, të gjithë përpiquni kundër meje e\r\nmos më jepni afat.",
  "Unë iu kam mbështetur Allahut, Zotit tim dhe Zotit tuaj, pse nuk\r\nka asnjë nga gjallesat, e që Ai të mos e ketë nën sundim, vërtet Zoti\r\nim është i Drejtë.",
  "Nëse kundërshtoni, unë ju kumtova atë me të cilën jam dërguar te\r\nju. Zoti im do t’ju zëvendësojë me një popull tjetër, Atij nuk mund t’i\r\nbëni kurrfarë dëmi. Vërtet, Zoti im është Ruajtës i çdo sendi”.",
  "E kur arriti vendimi Ynë (për dënim), Ne me mëshirën Tonë e\r\nshpëtuam Hudin, e bashkë me të edhe ata që kishin besuar. I shpëtuam\r\nprej dënimit të rëndë.",
  "E ato ishin (gjurmë të gënjeshtarëve të fisit) Ad-ët, që mohuan\r\nargumentet e Zotit të tyre, kundërshtuan të dërguarin e Tij, shkuan\r\npas urdhrit të çdo kryelarti kundërshtar.",
  "Ata u përcollën me mallkim, si në këtë botë, ashtu edhe në Ditën e\r\nGjykimit. Le të dihet, Adët mohuan Zotin e tyre. Qoftë i shkatërruar\r\nAdi, populli i Hudit!",
  "Edhe te (populli) Themud e patëm dërguar njërin prej tyre Salihun,\r\ne ai u tha: “O populli im, adhurojeni Allahun, ju nuk keni ndonjë\r\ntë adhuruar tjetër të vërtetë pos Tij, Ai së pari ju krijoi nga dheu dhe ju\r\nbëri banues të tij, prandaj kërkoni falje prej Tij, dhe shprehni pendim\r\ntek Ai. S’ka dyshim, Zoti im është i Afërt (ndaj lutësit), Ai përgjigjet\r\n(lutjeve)”!",
  "Ata thanë: “O Salih, ti ishe shpresë e jona para kësaj. Si mund të\r\nna ndalosh ta adhurojmë atë që e adhuruan prindërit tanë? Vërtet, ne\r\njemi shumë të dyshimtë e në dilemë në atë që na thërret ti!”",
  "“O populli im, më tregoni ju, nëse unë jam (i bazuar) në argument\r\n(të qartë) nga Zoti im, dhe Ai të më ketë dhënë mua mëshirë (gradën\r\npejgamber) nga ana e Tij, kush do të më mbrojë mua nga Allahu, nëse\r\nunë e kundërshtoj Atë? Ju nuk më shtoni tjetër vetëm se humbje.",
  "O populli im, kjo është deveja e Allahut, për ju është një argument.\r\nLereni pra, të ushqehet në tokën e Allahut e mos e prekni me\r\nndonjë të keqe e t’ju godasë menjëherë dënimi!”",
  "E megjithatë ata e therën atë, e ai (Salihu) ju tha: “Përjetoni në\r\nvendin tuaj tri ditë, ky është caktim jo i rrejshëm!”",
  "E kur erdhi vendimi Ynë (për dënim), Ne e shpëtuam Salihun nga\r\nposhtërimi i asaj dite, e bashkë me të, edhe ata që besuan. Zoti yt është\r\ni Plotfuqishmi, Ngadhënjyesi.",
  "Ndërsa ata që bënë zullum i kapi (në ditën e katërt) krisma dhe u\r\nbënë kufoma (të ngrira) në vendin e tyre,",
  "sikur të mos kishin qenë fare në të. Kuptojeni pra, (populli)Themud e mohoi Zotin e vet. Mallkimi qoftë kundër Themudit!",
  "Edhe Ibrahimit i patën ardhur të dërguarit (engjëjt) tanë me\r\nmyzhde dhe i thanë: “Selam”. Ai u përgjigj: “Gjithnjë paçi selam” dhe\r\nnuk vonoi t’ju sjellë një viç të pjekur (të fërguar në gur).",
  "Kur pa se duart e tyre nuk shtrihen nga ai (viç), iu dukën të\r\npazakonshëm dhe ndjeu prej tyre një farë frike. Ata i thanë: “Mos u\r\nfrikëso, ne jemi të dërguar te populli i Lutit”.",
  "E gruaja e tij (Sara e Ibrahimit) rrinte në këmbë dhe qeshi, e Ne e\r\npërgëzuam atë me Is’hakun, e pas Is’hakut me Jakubin.",
  "Ajo tha: “E mjera unë, si do të lind unë kur jam e vjetër, kurse ky\r\nburri im është i shtyrë më moshë, vërtet kjo është gjë e çuditshme?!\u0022.",
  "Ata i thanë: “Si, mos po çuditesh me caktimin e Zotit?” Mëshira\r\ne Allahut dhe bekimi i Tij qoftë me ju o familje e shtëpisë (së Ibrahimit)!\r\nVërtet, Ai është meritues për falënderim, është Bamirës i madh.",
  "Pasi i kaloi frika Ibrahimit dhe i erdhi myzhdeja, ai nisi dialogun\r\nme të dërguarit tanë rreth popullit të Lutit.",
  "Vërtet, Ibrahimi ishte shumë i butë, shumë i dhembshëm dhe i\r\nkthyeshëm.",
  "(engjëjt i thanë) O Ibrahim lëre këtë (dialog), urdhri i Zotit\r\ntënd tashmë ka zbritur, s’ka tjetër, ata do të përjetojnë dënim të\r\npashmangshëm.",
  "E kur të dërguarit tanë i erdhën Lutit, ai u keqësua për ta dhe u\r\nngushtua rëndë me ardhjen e tyre e tha: “Kjo është ditë e vështirë!”",
  "Dhe populli i tij, që më parë bënin punë të turpshme erdhi me\r\nngut tek ai (te Luti), e ai tha: “O populli im, ja këto bijat e mia (gratë\r\ne atij vendi), janë më të pastra për ju, kini frikë pra Allahun e mos më\r\nturpëroni me mysafirët e mi, a nuk ka ndër ju ndonjë njeri të mençur\r\n(e t’ju ndalojë nga e keqja)?”",
  "Ata thanë: “Po ti e di, se ne nuk kemi kurrfarë lakmie për bijat e\r\ntua, ti e di me siguri se çka dëshirojmë ne!”",
  "Ai tha: “Ah, sikur të kisha fuqi kundër jush (t’ju zbmraps), ose të\r\nkisha mbështetje në ndonjë përkrahje (të fisit) të fortë!” (do t’i mbroja\r\nmysafirët e mi).",
  "(engjëjt) Thanë: “O Lut, ne jemi të dërguarit e Zotit tënd, ata (populli\r\nyt) nuk kanë për t’u afruar te ti, e ti nga fundi i natës udhëto me\r\nfamiljen tënde dhe askush prej jush të mos vështrojë mbrapa (familja\r\ndo të shpëtojë), pos gruas sate ajo do të jetë e goditur me çka do të goditen\r\nedhe ata. Afati i tyre është mëngjesi, a nuk është mëngjesi afër?”",
  "Kur erdhi urdhri ynë Ne i përmbysëm të gjitha ato (fshatrat e\r\ntyre), duke kthyer çdo gjë nga lart poshtë, dhe mbi ta reshëm gurë të\r\nfortë të njëpasnjëshëm,",
  "(gurë) të shënuar te Zoti yt. Ata (gurë) nuk janë larg zullumqarëve\r\n(idhujtarëve kurejshitë).",
  "Edhe Medjenit (i dërguam) vëllain e tyre Shuajbin, që ju tha: \u0022O\r\npopull im, adhurojeni Allahun, ju nuk keni të adhuruar tjetër të vërtetë\r\npos Tij, as mos matni, as mos peshoni mangut, unë po shoh se jeni\r\nnë gjendje të mirë jetësore, pra unë po frikësohem për ju nga dënimi,\r\nqë do t\u0027ju përfshijë një ditë!\u0022",
  "O populli im, veproni drejt gjatë matjes dhe peshimit, e mos i\r\ndëmtoni njerëzit në asgjë dhe mos shkaktoni rrëmujë në tokë!”",
  "Atë pjesë që ua lejoi Allahu është shumë më e mirë për ju, nëse\r\njeni besimtarë, e unë nuk jam roja juaj!”",
  "Ata thanë: “O Shuajb, a namazi yt po të thotë të na urdhërosh që\r\nta braktisim atë, që e adhuruan prindërit tanë, ose (po të urdhëron) për\r\ntë punuar në pasurinë tonë ashtu si të dëshirojmë? Vërtet, ti qenke i\r\nbutë e i mençur\u0022. (Kjo ishte tallje e tyre).",
  "“O populli im, më thuani pra nëse unë kam argumente të sigurta\r\nnga Zoti im dhe nga ana e Tij, Ai më furnizoi mua me të mira (si mund\r\ntë mos ju udhëzoj në rrugë të drejtë?). Unë nuk dua t’ju kundërshtoj\r\n(duke punuar) për atë nga e cila po ju ndaloj, unë nuk dua tjetër vetëm\r\nse të përmirësoj me aq sa mundem, por këtë mund ta arrij vetëm me\r\nndihmën e Allahut, vetëm Atij iu kam mbështetur dhe vetëm tek Ai\r\njam i drejtuar!",
  "O populli im, kundërshtimi ndaj meje të mos iu çojë (në mosbesim),\r\nqë t’ju gjejë ajo që e gjeti popullin e Nuhut, popullin e Hudit ose\r\npopullin e Salihut. E populli i Lutit nuk është larg prej jush.",
  "Kërkojini falje Zotit tuaj dhe sinqerisht pendohuni ndaj Tij. Vërtet,\r\nZoti im është Mëshirues i madh, shumë i Dashur.",
  "Ata thanë: “O Shuajb, ne nuk po e kuptojmë shumicën e asaj që\r\nthua, dhe ne të konsiderojmë ty të dobët në mesin tonë, dhe sikur të\r\nmos ishte ai grupi yt, ne do të gurëzonim ty, sepse ti nuk je i çmuar\r\nndër ne”.",
  "Ai tha: “O populli im, a është më i çmuar te ju farefisi im, se\r\nAllahu, që e keni hedhur Atë pas shpine? Nuk ka dyshim, Zoti im i di\r\ntë gjitha ato që veproni”.",
  "“O populli im, veproni sa të mundeni, unë veproj, e më vonë do\r\nta kuptoni, se kush do ta pësojë atë dënim që e poshtëron dhe kush\r\nështë ai rrenacak. Pritni se edhe unë së bashku me ju jam duke pritur”.",
  "E kur erdhi urdhri Ynë, Ne me mëshirën tonë e shpëtuam Shuajbin\r\ndhe bashkë me të edhe ata që besuan, ndërsa zullumqarët i kapi britma e tmerri, duke i bërë në vendin e tyre kufoma të gjunjëzuara,",
  "si të mos kishin ekzistuar fare aty. Qoftë i shkatërruar Medjeni,\r\nsikurse u shkatërrua Themudi!",
  "Ne e patëm dërguar Musain me dispozitat tona dhe me mrekulli\r\nkonkrete,",
  "te faraoni dhe rrethi i tij, e ata iu bindën urdhrit të faraonit, por\r\nurdhri i faraonit nuk ishte mençuri.",
  "Në Ditën e Kijametit ai (faraoni) i prin popullit të vet dhe u fut në\r\nzjarr. Sa i shëmtuar është ai vend i ofruar.",
  "Edhe në këtë botë ata i përcolli mallkimi, e edhe në Ditën e Kijametit.\r\nSa e keqe është ajo dhuratë e dhuruar.",
  "Këto janë disa nga lajmet e vendeve që po t’i rrëfejmë ty; disa prej\r\ntyre ekzistojnë ende, e disa janë shkatërruar.",
  "Ne nuk u bëmë padrejtësi atyre, por ata i bënë vetes padrejtësi.\r\nE kur erdhi urdhri i Zotit tënd, atyre nuk iu ndihmuan për asgjë zotat\r\ne tyre, të cilëve iu luteshin pos Allahut, dhe nuk fituan tjetër pos\r\nshkatërrim.",
  "Ja, kështu është ndëshkimi i Zotit tënd, kur dënon vendet që janë\r\nzullumqare. Vërtet, ndëshkimi i Tij është i dhembshëm, e i ashpër.",
  "Në këto (rrëfime) me të vërtetë ka një përvojë për atë që i frikësohet\r\ndënimit të botës tjetër. Ajo është ditë e tubimit të njerëzve dhe ajo\r\nështë ditë dëshmuese.",
  "Dhe atë (ditë) nuk e shtyjmë vetëm deri në një afat që është i\r\ncaktuar.",
  "E kur të vijë ajo ditë askush nuk do të flasë, pos me lejen e Tij, e\r\nprej tyre (të tubuarve) ka fatzinj dhe fatbardhë.",
  "E për sa u përket atyre fatkëqinjve ata janë në zjarr, aty ata kanë\r\ndihatje, kërhamzë të vështirë (në frymëmarrje).",
  "Aty janë përgjithmonë, sa të jenë qiejt dhe toka, përveç atë çka\r\ndo Zoti yt, vërtet Zoti yt punon çka dëshiron.",
  "E për sa u përket atyre fatmirëve, ata janë në xhenete përgjithmonë,\r\nsa të jenë qiejt dhe toka, përveç atë çka do Zoti yt, (Allahu ju dhuron)\r\nshpërblim të pakëputur.",
  "Për adhurimin që bëjnë këta (idhujtarët), ti mos ki dyshim\r\n(se është i kotë). Nuk adhurojnë tjetër vetëm si adhuronin më parë\r\nprindërit e tyre, e Ne do t’ua japim pjesën e tyre pa mangësi.",
  "Ne edhe Musait i patëm dhënë librin, e u bë përçarje rreth tij,\r\ne sikur të mos ishte vendimi i Zotit tënd i përcaktuar më herët, me\r\nsiguri do të kryhej (dënimi kundër tyre). Vërtet, ata (populli yt) kanë\r\nshprehur dyshim rreth tij.",
  "S’ka tjetër, vetëm se secilit prej tyre Zoti yt do t’u përmbushë\r\nveprat e tyre, se Ai është i Njohur hollësisht për atë që veprojnë.",
  "Ti (Muhamed) përqendrohu vendosmërisht ashtu si je i\r\nurdhëruar, e bashkë me ty edhe ata që u penduan (prej idhujtarisë), e\r\nmos tejkaloni (kufijtë e caktuar), se me të vërtetë Ai është Vështrues\r\ni asaj që veproni.",
  "Dhe mos anoni nga ata që bënë zullum, e për atë shkak t’ju kapë\r\nzjarri, sepse përveç Allahut nuk keni mbrojtës, e mbeteni të pandihmuar.",
  "Dhe fale namazin në dy skajet e ditës, e edhe në orët e afërta (me\r\nditën) të natës. S’ka dyshim se veprat e mira i shlyejnë ato të këqijat.\r\nKjo është një këshillë për ata që pranojnë këshillat.",
  "Dhe ti, bëhu i durueshëm, se Allahu nuk ua humb shpërblimin\r\nbamirësve.",
  "E përse të mos ketë pasur nga brezat, që ishin para jush të zotët\r\ne mendjes e të nderit, që t\u0027i ndalonin çrregullimin e kaosin në tokë,\r\npërveç një pakice, të cilët i shpëtuam (sepse u frenuan nga të këqijat),\r\ne ata që ishin mizorë u dhanë pas kënaqësive, si të shfrenuar, duke\r\nvazhduar të jenë mëkatarë.",
  "E Zoti yt nuk është, që të shkatërrojë mizorisht vendet, nëse\r\nbanorët e tyre janë punëmirë.",
  "Sikur të dëshironte Zoti yt, do t’i bënte njerëzit të një feje (por\r\nnuk dëshiroi, Ai e di pse). Ata vazhdimisht janë në kundërshtime\r\n(mes vete),",
  "përveç atij që e mëshiroi Zoti yt. Po për këtë edhe i krijoi ata.\r\nFjala e Zotit tënd: “Gjithsesi do ta mbushë xhehenemin me exhinë\r\ndhe njerëz të gjithë së bashku”, ka marrë fund (është plotësuar).",
  "Të gjitha këto që t’i rrëfyem ty nga lajmet e pejgamberëve janë, që\r\nta forcojnë zemrën tënde, dhe në to të ka ardhur e vërteta e këshilla, si\r\ndhe përkujtime për besimtarët.",
  "E atyre që nuk besojnë thuaju: “Veproni sa të mundeni në atë të\r\ntuajën, edhe ne jemi duke vepruar”.",
  "Ju pritni (ç’do të na gjejë neve), edhe ne jemi duke pritur (se ç’do\r\nt’ju gjejë juve).",
  "Vetëm Allahut i takon dija për fshehtësitë e qiejve dhe të tokës,\r\nçdo çështje i kthehet (në kompetencë) vetëm Atij, pra adhuroje Atë,\r\nmbështetu tek Ai, se Zoti yt nuk është i panjohur për atë që veproni.",
  "Elif, Lam, Ra. Këto (ajete që t’u zbritën) janë ajetet e librit të qartë.",
  "Ne e zbritëm atë Kuran arabisht, ashtu që ta kuptoni.",
  "Ne me të shpallur të këtij Kurani po të rrëfejmë ty (Muhamed) më\r\ntë bukurin rrëfim, edhe pse para tij ishe nga të painformuarit.",
  "(përkujto) Kur Jusufi i tha babait të vet: “O babai im, unë pashë (në\r\nëndërr) njëmbëdhjetë yje dhe diellin e hënën, i pashë duke më bërë\r\nmua sexhde!”",
  "Ai (Jakubi) tha: “O biri im, mos ia trego ëndrrën tënde vëllezërve\r\ntë tu, se po të bëjnë ndonjë dredhi, s’ka dyshim, djalli për njeriun është\r\narmik i hapët”.",
  "Ja, kështu Zoti yt të zgjedh ty, ta mëson interpretimin e ëndrrave,\r\nplotëson dhuntinë e Tij ndaj teje dhe familjes së Jakubit, sikurse e pat\r\nplotësuar atë më parë ndaj prindërve të tu, Ibrahimit dhe Is’hakut.\r\nVërtet, Zoti yt është më i Dijshmi, më i Urti!”",
  "Njëmend, për ata që pyesin (interesohen) për ndodhinë e Jusufit\r\ndhe të vëllezërve të tij, pati fakte (mbi fuqinë e Zotit).",
  "Kur ata (vëllezërit) thanë: “Vërtet, Jusufi dhe vëllai i tij janë më të\r\ndashur te babai ynë se ne, ndërsa ne jemi grup (i fortë). Vërtet, babai\r\nynë është në gabim sheshazi”.",
  "Mbyteni Jusufin ose hidheni diku larg në një vend e babai juaj t’ju\r\ndojë juve e pas asaj (pendohuni), bëhuni njerëz të mirë.",
  "Njëri prej tyre tha: “Mos e vrisni Jusufin, e në qoftë se jeni për të\r\nbërë diçka lëshojeni atë në fund të bunarit, do ta marrë atë dikush prej\r\nudhëtarëve\u0022.",
  "Ata thanë: “O babai ynë, ç’ke që nuk na beson për Jusufm, e ne ia\r\nduam të mirën atij?",
  "Dërgoje nesër atë me ne, le të hajë e të kënaqet dhe le të luajë, ne\r\nme siguri do ta ruajmë atë”.",
  "Ai tha: “Unë mallëngjehem po të vijë me ju, dhe kam frikë, se do\r\nta hajë ujku, kur mungon kujdesi juaj për të”.",
  "Ata thanë: “Për Zotin, nëse e ha ujku, e duke qenë ne grup kaq i\r\nfortë, atëherë ne mos qofshim fare!”",
  "Pasi që ata shkuan me të dhe vendosën ta vënë në fund të bunarit,\r\nNe i shpallëm: “Ti do t’i njoftosh ata për këtë vepër të tyre, e duke\r\nmos ditur ata (do të vijë koha tju thuash për këtë vepër e ata nuk do\r\ntë dinë se ti je Jusufi)”.",
  "E në mbrëmje erdhën duke qarë te babai i tyre.",
  "Thanë: “O babai ynë, ne shkuam të bëjmë gara, e Jusufin e lamë te\r\nrrobet tona dhe atë e kishte ngrënë ujku. Ti nuk do të na besosh neve,\r\nedhe po të jemi të vërtetë!”",
  "E i sollën këmishën e tij me gjak të rrejshëm. Ai tha: “Jo (nuk e\r\nka ngrënë ujku), por epshet tuaja ua hijeshuan punën. Halli im është:\r\ndurim i mirë. Allahu është nga i cili kërkohet ndihmë për këtë që\r\npërshkruani ju”.",
  "Dhe atypari kaloi një grup udhëtarësh, e e dërguan ujëbartësin\r\n(për ujë), e ai e lëshoi kovën e vet (në bunar) dhe tha: “Myzhde! Ja një\r\ndjalosh!” Ata e fshehën atë si mall tregtie. Po Allahu e dinte shumë\r\nmirë se ç’vepronin ata.",
  "Dhe e shitën atë (Jusufin) për një çmim të vogël, për disa dirhemë\r\n(masë argjendi) të numëruar, sepse në mesin e tyre pati asish, që nuk\r\nlakmuan (për çmim më të lartë).",
  "E ai që e bleu nga Misiri (Egjipti) i tha gruas së vet: “Bëni pritje\r\ntë kënaqshme, se është shpresë t’ia shohim hajrin ose ta adoptojmë\r\npër fëmijë!” Ja, kështu (sikurse e shpëtuam nga bunari), Ne i bëmë\r\nvend Jusufit në tokë (në Egjipt), e që t’ia mësojmë atij shpjegimin për\r\ndisa ëndrra. Allahu është Mbizotërues i punës së vet, por shumica e\r\nnjerëzve nuk e dinë (fshehtësinë e çështjeve).",
  "E kur e arriti pjekurinë e tij, Ne i dhamë pushtet e dituri. E kështu\r\nNe i shpërblejmë punëmirët.",
  "E ajo, në shtëpinë e së cilës ishte Jusufi, i bëri lajka atij dhe ia\r\nmbylli dyert e i tha: “Eja!”. Ai (Jusufi) tha: “Allahu më ruajtë, ai zotëria\r\nim (e burri yt) më nderoi me vendosje të mirë (si mund t’i bëj hile në\r\nfamilje)?”. S’ka dyshim se tradhtarët nuk kanë sukses.",
  "Ajo e mësyu atë qëllimisht, e atij do t’i shkonte mendja ndaj saj,\r\nsikur të mos i prezantohej argumenti nga Zoti i tij. Ashtu (e bëmë të\r\nvendosur) që ta largojmë nga ai të keqen dhe të ndytën. Vërtet, ai ishte\r\nnga robërit tanë të zgjedhur.",
  "Dhe që të dy ata u ngutën nga dera, e ajo ia grisi këmishën e tij\r\nnga mbrapa dhe pranë dere ata të dy e takuan burrin e saj, e ajo tha:\r\n“Çfarë mund të jetë ndëshkimi i atij që tenton të keqen në familjen tënde, përpos të burgoset, ose dënim të dhembshëm!?”",
  "Ai (Jusufi) tha: “Ajo m’u vërsul mua!” Një dëshmitar nga familja\r\ne saj gjykoi: “Nëse këmisha e tij është grisur përpara, ajo ka thënë të\r\ndrejtën, kurse ai gënjen.",
  "E nëse këmisha e tij është grisur prapa, atëherë gënjen ajo, kurse\r\nai është i drejtë”.",
  "E kur e pa ai (burri i saj) këmishën e tij të grisur prapa, tha: “Kjo\r\nështë dredhi juaja, vërtet dredhia juaj është e madhe!”",
  "“Jusuf, largohu nga kjo (mos ia përmend askujt)! E ti (gruas) kërko\r\nfalje për mëkatin tënd, se vërtet ti qenke fajtore!”",
  "Një grup nga gratë e qytetit thanë: “Gruaja e zotërisë (e ministrit)\r\ni vërsulet marrëzisht shërbëtorit të vet, atë e ka kapluar në shpirt\r\ndashuria, e ne jemi të bindura se ajo është në humbje të hapët.",
  "E kur ajo dëgjoi për ato pëshpëritjet e tyre, dërgoi t’i thërrasë ato,\r\nu përgatiti vendmbështetje dhe secilës prej tyre i dha nga një thikë e\r\ntha: “Dilu para atyre!” Kur e panë atë, ato u tronditën dhe i prenë duart\r\ne tyre e thanë: “Allahut i qofshim falë! Ky nuk është njeri, ky nuk është\r\ntjetër vetëm se ndonjë engjëll i lartë!”",
  "Ajo tha: “Ja, ky është ai për të cilin më qortuat mua, e unë e mësyva\r\natë, po ai u ruajt fort. Po qe se nuk bën çka e urdhëroj, ai gjithqysh do\r\ntë burgoset dhe do të nënçmohet”.",
  "Ai (Jusufi) tha: “O Zoti im, burgu është më i dëshiruar për mua,\r\nse sa atë që më ofrojnë ato mua dhe nëse Ti nuk e largon prej meje\r\ndredhinë e tyre, unë mund të anoj tek ato e të bëhem injorant”.",
  "E Zoti i tij ia pranoi lutjen atij dhe e largoi nga ai dredhinë e tyre.\r\nVërtet, Ai është Përgjigjësi (i lutjes) dhe i Gjithëdijshmi.",
  "Mandej, pasi u vërtetuan argumentet (e pastërtisë së Jusufit), atyre\r\n(ministrit dhe rrethit të tij) iu paraqit ideja që atë ta burgosin për një\r\nkohë (të caktuar).",
  "Së bashku me të hynë në burg dy të rinj. Njëri prej atyre të dyve\r\ntha: “Unë e ëndërrova veten, se po shtrydh (rrush për) verë”. E tjetri\r\ntha: “Unë ëndërrova se po bart mbi kokë një bukë nga e cila hanin\r\nshpezët”. Na trego komentimin e tyre, se ne të konsiderojmë nga\r\nkomentuesit e mirë (të ëndrrave).",
  "Tha: “Nuk ju vjen juve ndonjë ushqim me të cilin ushqeheni, e\r\nqë unë të mos dijë t’ju përshkruaj atë para se t’ju vijë. Kjo është nga\r\najo çka më mësoi Zoti im (nuk është fall e as prognozë). Unë e kam\r\nbraktisur fenë e një populli, që nuk e beson Allahun e as botën tjetër,\r\ne ata ishin jobesimtarë”.",
  "Unë ndoqa fenë e prindërve të mi: Ibrahimit, Is’hakut, Jakubit.\r\nNeve nuk na takoi t’i përshkruajmë kurrë një send shok Allahut. Ky\r\n(besim i drejtë) është dhuratë e madhe nga Allahu ndaj nesh dhe ndaj\r\nnjerëzve, por shumica e njerëzve nuk ia dinë vlerën.",
  "O ju dy shokët e mi të burgut, a është më mirë të adhurohen zota\r\ntë ndryshëm ose Allahu, i Vetmi Ngadhënjimtar?”",
  "Ata që ju adhuroni përveç Allahut, nuk janë tjetër vetëm se emra\r\nqë i pagëzuat ju dhe prindërit tuaj. Allahu nuk shpalli ndonjë fakt për\r\nta, vendimi (në çështjen e adhurimit) nuk i takon kujt, pos Allahut, e\r\nAi urdhëroi të mos adhuroni tjetër vetëm Atë. Kjo është feja e drejtë,\r\npor shumica e njerëzve nuk e dinë.",
  "O shokët e mi të burgut! Njëri prej ju të dyve do t’i japë të pijë verë\r\nzotërisë të vet, e tjetri do të varet, dhe shpezët do të hanë nga koka\r\ne tij. Çështja për të cilën kërkuat shpjegim, ka marrë fund (kështu).",
  "E atij, për të cilin besonte se është i shpëtuar, i tha: “Më përkujto\r\nmua te zotëria yt”. Po djalli e vuri në harresë ta përkujtojë te zotëria i\r\ntij, e për këtë mbeti në burg disa vjet.",
  "E (kur u afrua lirimi i Jusufit) mbreti tha: “Kam parë në ëndërr\r\nshtatë lopë të majme dhe shtatë lopë të dobëta, që i hanin ato (të\r\ndobëtat i gëlltitën ato të majmet), dhe shtatë kallinj të gjelbër (që\r\nkishin lidhur frytin) e (shtatë) të tjerë të tharë. O ju pari, nëse dini ta\r\ninterpretoni ëndrrën, më tregoni për ëndrrën time!”",
  "Ata (paria) thanë: “Ëndrra të përziera, e ne nuk e dimë komentimin\r\ne ëndrrave të tilla”.",
  "E ai prej atyre të dyve që shpëtoi (që i pat thënë Jusufi ta përmendë),\r\ne përkujtoi pas një periudhe e tha: “Unë ua tregoj kuptimin e\r\nsaj. Pra më lejoni të shkoj (te Jusufi)”.",
  "(E dërguan te burgu, e ai tha) O Jusuf, o ti i drejtë, na shpjego\r\npër shtatë lopë të dobëta, që i hajnë shtatë lopë të majme, dhe shtatë\r\nkallinj të gjelbër e shtatë të tharë, e ndoshta po kthehem te njerëzit\r\n(me përgjigje), ashtu që edhe ata ta kuptojnë (vlerën dhe dijen tënde)!",
  "Ai (Jusufi) tha: “Mbillni shtatë vjet vazhdimisht, e çka keni korrur\r\nlereni në kallinj, përveç një pakice nga e cila do të hani.",
  "Pastaj, do të vijnë shtatë (vjet) të vështira (me skamje) që do ta\r\nhanë atë që keni ruajtur për to, përveç një pakice nga ajo që do ta ruani\r\n(në depo për farë).",
  "Mandej, pas asaj vjen një vit (i begatshëm) në të cilin njerëzve\r\nu bie shi dhe në të cilin do të shtrydhin (fruta - vit i begatshëm në\r\npërgjithësi)”.",
  "E mbreti tha: “Ma sillni mua atë (Jusufin)!” Dhe kur i shkoi atij\r\n(Jusufi) i dërguari (i mbretit), ai i tha: “Kthehu te zotëriu yt dhe pyete atë: Si është puna e grave që i prenë duart e tyre? Vërtet, Zoti im e di\r\nshumë mirë dredhinë e tyre”.",
  "Ai (mbreti) tha: “Si ishte puna juaj kur ju vetë e dëshiruat (iu vërsulët)\r\nJusufin?” Ato thanë: “Zoti na ruajt, ne nuk dimë ndaj tij asnjë të\r\nkeqe!” Gruaja e ministrit tha: “Tashti doli në shesh e vërteta, e unë iu\r\nvërsula atij me dashuri, e ai është nga të drejtit!”",
  "“Këtë (e bëra thotë Jusufi) për ta ditur ai (ministri), se unë nuk\r\ne tradhtova tinëzisht dhe se vërtet Allahu nuk e realizon dredhinë e\r\ntradhtarëve.",
  "Unë nuk e shfajësoj veten time, pse epshi është shumë nxitës për\r\ntë keqen, përveç atë që ka mëshiruar Zoti im, se Zoti im është Shumë\r\nfalës dhe Mëshirues i madh.",
  "Mbreti tha: “Ma sillni mua atë, thjesht ta veçoj për veten time!”\r\n(Ia sollën Jusufin) E pasi bisedoi me të tha: “Tashti ti ke te ne pozitë\r\ndhe je i besueshëm”.",
  "Ai (Jusufi) tha: “Më cakto mua përgjegjës të depove të vendit, unë\r\njam besnik i dijshëm”.",
  "Dhe kështu Ne i dhamë Jusufit pozitë në vend (në Egjipt), zinte\r\nvend aty ku dëshironte. Ne e pajisim me të mirat tona atë që duam, e\r\nNe nuk ua humbim shpërblimin punëmirëve.",
  "Por shpërblimi i botës tjetër, gjithsesi është shumë më i mirë për\r\nata që besuan dhe ata që u frikësuan, dhe u ruajtën.",
  "Dhe (pas një kohe) vijnë vëllezërit e Jusufit e hynë tek ai, e ai i\r\nnjohu, ndërsa ata nuk e njihnin.",
  "E pasi i furnizoi me të gjithë artikujt e nevojshëm (me barrë drithi\r\npër të cilin kishin ardhur etj), iu tha: “Më sillni një vëlla tuajin që e\r\nkeni nga babai, a nuk e vëreni se unë vërtet po ua plotësoj barrën (peshoren)\r\ndhe se unë jam mikpritësi më i mirë!”",
  "E nëse nuk ma sillni atë (vëllain), ju nuk do të merrni tek unë asnjë\r\nbarrë drithi (për ushqim), e as mos iu afroni (vendit tim).",
  "Ata thanë: “Ne do të përpiqemi për të (për ta marrë) te babai i tij\r\ndhe gjithsesi ne do ta bëjmë atë!”",
  "Ai (Jusufi) i tha djelmoshave të tij shërbëtorë: “Vendoseni mallin\r\ne tyre (barrën që kishin sjellë për të blerë, drithin) në barrët e tyre,\r\nashtu që kur të kthehen te familja e tyre (t’i hapin barrët) ta njohin, e\r\nndoshta do të kthehen sërish te ne”.",
  "E kur u kthyen te babai i tyre thanë “O baba ynë, po na ndalohet\r\nbarra (drithi), lejoni të vijë me ne vëllai ynë (Beniamini), që të marrim\r\nushqim, e ne do ta ruajmë atë (nga çdo e keqe)”.",
  "Ai (Jakubi) tha: “A t’ju besoj për këtë, sikurse ju besova më parë\r\npër vëllain e tij (Jusufin), po Allahu është Mbrojtësi më i mirë dhe Ai\r\nështë më i Mëshirshmi ndër mëshiruesit”.",
  "E kur i hapën barrët e tyre, e gjetën mallin e tyre që iu ishte kthyer\r\ndhe thanë: “O ati ynë, çka duam më tepër, ja, ky është malli ynë që na\r\nu kthye, do ta furnizojmë me drith familjen tonë, do ta ruajmë vëllain\r\ntonë dhe do ta shtojmë një barrë deveje, e kjo është sasi e lehtë (për\r\nsundimtarin)”.",
  "Ai (Jakubi) tha: “Unë kurrsesi nuk e dërgoj atë me ju, derisa të ma\r\njepni besën (e fortë) në Allahun, se gjithsesi do të ma ktheni atë mua,\r\npërveç nëse ju diktojnë rrethanat e nuk mundeni”. E kur ata ia dhanë\r\nbesën (u betuan) ai tha: “Allahu është garantues për këtë që thamë”.",
  "Po ai (Jakubi) tha: “O bijt e mi, mos hyni (në Egjipt) për një\r\nderë, po hyni nëpër dyer të ndryshme. Unë nuk mund të largoj prej\r\njush asnjë send nga caktimi i Allahut, vendimi nuk është i tjetërkujt\r\nvetëm i Allahut, vetëm Atij iu kam mbështetur dhe vetëm Atij le t’i\r\nmbështeten ata që besuan.",
  "Dhe ata hynë ashtu si i porositi babai i tyre, po ajo nuk do t’i\r\nndihmonte për asgjë nga caktimi i Allahut, përveç një dëshire të\r\nJakubit, që e kishte në vete dhe e kreu. Po ai (Jakubi) ishte i dijshëm për të, sepse Ne e kemi mësuar për atë, por shumica e njerëzve nuk e\r\ndinë.",
  "E kur hynë te Jusufi, ai (Jusufi) e afroi pranë vetes vëllain e vet\r\n(Beniaminin) dhe i tha: “Unë jam vëllai yt, e ti mos u pikëllo për atë\r\nqë ata vepruan!”",
  "E kur i pajisi ata me pajimet e tyre, e vuri tasin (gotën) në barrën e\r\nvëllait të vet, e pastaj një thirrës thirri: “O ju devexhinj, ju jeni vjedhës!”",
  "U kthyen (devexhinjtë) dhe thanë: “Çfarë keni humbur?”",
  "(shërbëtorët e sundimtarit) Thanë: “Kemi humbur tasin e sunduesit,\r\ne kush e sjell atë (tasin), ka (shpërblim) një barrë deveje (drith).\r\nUnë vetë jam për këtë garantues!”",
  "Ata (vëllezërit e Jusufit) thanë: “Betohemi në Allahun, ju e dini,\r\nse ne nuk kemi ardhur për të bërë shkatërrime në tokë dhe nuk jemi\r\nvjedhës!”",
  "(shërbëtorët) Thanë: “Nëse jeni gënjeshtarë, çfarë duhet të jetë\r\nndëshkimi i atij (që ka vjedhur)!”",
  "(vëllezërit) Thanë: “Dënimi i tij është (të robërohet) vetë ai në\r\nbarrën e të cilit gjendet. Kështu ne i dënojmë të padrejtit!”",
  "Dhe filloi (kontrollimi) në barrët e tyrë, përpara barrës së vëllait të\r\nvet, e pastaj e nxori atë (tasin) nga barra e vëllait të vet. Kështu Ne e\r\nmësuam të planifikojë Jusufi. Sipas ligjit të mbretit atij (Jusufit) nuk\r\ni takonte ta ndalte (peng) vëllain e vet, përveç kur është dëshira e Allahut! Atë që duam Ne e lartësojmë shumë në dituri, e mbi secilin\r\ntë dijshëm ka edhe më të dijshëm.",
  "(vëllezërit) Thanë: “Në pastë vjedhur ky, ka pasë vjedhur më parë\r\nedhe një vëlla i tij. Jusufi këtë e mbajti të fshehtë në vetvete, e nuk ua\r\nzbuloi atyre dhe tha: “Ju jeni në pozitë më të keqe (këtë e tha me vetvete\r\ne jo atyre), Allahu e di më së miri për atë që trilloni.",
  "Ata thanë: “O zotëri, ai ka një baba shumë të vjetër, pra, në vend të\r\ntij merr njërin prej nesh. Bëje këtë të mirë, se ti je prej atyre që bëjnë\r\nmirë!”",
  "Ai (Jusufi) tha: “Allahu na ruajt, të marrim një tjetër pos atij tek i\r\ncili e kemi gjetur sendin tonë, ne atëherë do të jemi të padrejtë!”",
  "E kur e humbën shpresën prej tij, u veçuan për t’u konsultuar. Më\r\ni madhi i tyre tha: “A nuk e dini që babai juaj ka marrë prej jush besën\r\nnë Allahun, e më parë çfarë padrejtësisht keni bërë ndaj Jusufit?” Unë\r\npra nuk ndahem kurrë prej kësaj toke (të Egjiptit) deri sa të më lejojë\r\nbabai im, ose të vendosë Allahu (mirë) për mua, e Ai është Gjykatësi\r\nmë i drejtë!”",
  "Ju kthehuni te babai juaj dhe thuani: “O ati ynë, djali yt vodhi, ne\r\ndëshmojmë vetëm për atë që dimë, e për të fshehtën ne nuk ishim\r\nroje!”",
  "Ti dërgo e pyeti (banorët në) qytetin ku ishim ne, po ashtu edhe\r\n(ata me) karvanin me të cilin kemi ardhur. Ne jemi të drejtë (ç’të themi).",
  "Ai (Jakubi) tha: “Jo, çështjen ua lehtësoi epshi juaj. (Mua nuk më\r\nka mbetur tjetër) Durim i mirë, është shpresë që Allahu do të m’i sjellë\r\ntë gjithë; Ai është më i Dijshmi, më i Urti!”",
  "Dhe ua ktheu shpinën e tha: “O dëshpërimi im për Jusufin, dhe\r\nnga pikëllimi iu zbardhën të dy sytë, po i përmbajtur (nga pikëllimi).",
  "Ata thanë: “Për Allahun ti vazhdimisht e përkujton Jusufin derisa\r\ndo të sëmuresh rëndë, e të vdesësh”.",
  "Ai (Jakubi) tha: “Unë hidhërimin tim dhe pikëllimin tim ia parashtroj\r\nAllahut, e unë di për Allahun atë që ju nuk e dini”.",
  "(Jakubi iu tha të bijve të vet) “O bijtë e mi, shkoni dhe hulumtoni\r\n(në Egjipt) për Jusufin dhe vëllain e tij, e mos e humbni shpresën nga\r\nmëshira e Allahut, pse vetëm populli jobesimtar e humb shpresën tek\r\nAllahu”.",
  "(shkuan) E kur hynë tek ai i thanë: “O ti zotëri, neve dhe familjen\r\ntonë na ka goditur skamje e vështirë, e kemi ardhur me një mall të\r\nvjetër, e ti pra na mbush masën (barrën) dhe na dhuro, Allahu i shpërblen\r\nata që dhurojnë”.",
  "Ai (Jusufi) tha: “A e dini çfarë keni bërë me Jusufin dhe vëllain e\r\ntij kur ishit injorantë?”",
  "Ata thanë: “A ti je vetë Jusufi?” Ai tha: “Unë jam Jusufi, e ky është\r\nvëllai im, Allahu na dhuroi shpëtimin, pse ai që ruhet dhe bën durim,\r\ns’ka dyshim Allahu nuk e humb shpërblimin e punëmirëve”.",
  "Ata thanë: “Për Allahun, është e vërtetë, se Allahu të ka lartësuar\r\nmbi ne, kurse ne vërtet ishim fajtorë!”",
  "Ai tha: “Sot nuk ka qortim kundër jush, Allahu ju faltë juve; Ai\r\nështë më i Mëshirshmi ndër mëshiruesit!",
  "Ju shkoni me këtë këmishën time, dhe hidhjani atë babait tim\r\nnë fytyrë, e atij do t’i kthehet shikimi, e pastaj ejani tek unë me tërë\r\nfamiljen time”.",
  "(u nisën) Dhe posa u ndanë devetë (prej qytetit), i ati i tyre tha:\r\n“Unë po e ndiej erën e Jusufit, mos më konsideroni të matufosur.”\r\n(këtë ia tha familjes së vet në Palestinë).",
  "Ata (që ishin të pranishëm) thanë: “Për Allahun, ti vërtet qëmoti\r\nje në humbje”.",
  "E kur erdhi përgëzuesi, e ia vuri atë (këmishën) mbi fytyrën e tij,\r\natij iu kthye shikimi dhe tha: “A nuk ju thashë, se unë di nga Allahu\r\nçka ju nuk dini?”",
  "Ata thanë: “O babai ynë, lutu për neve të na falen mëkatet tona, se\r\nme të vërtetë ne kemi qenë fajtorë!”",
  "“Më vonë do t’ia kërkoj Zotit tim faljen tuaj”, tha ai (Jakubi), se\r\nvërtet, Ai është Shumëfalës, Mëshirues i madh.",
  "(e morën familjen dhe shkuan) E kur hynë te Jusufi ai i afroi afër\r\nvetes të dy prindërit e tij dhe tha: \u0022Me dëshirën e Allahut hyni në\r\nEgjipt të sigurt!”",
  "Dhe ai të dy prindërit e vet i mori lart në fron (i uli pranë vetes),\r\ne ata iu përulën atij, e ai tha: “O ati im, kjo është domethënia e ëndrrës\r\nsime të mëparshme. Zoti im këtë tanimë e bëri realitet, e mua më\r\ndhuroi mirësi kur më nxori prej burgut, e juve ju solli nga fshati pasi\r\ndjalli pat futur përçarje ndërmjet meje dhe vëllezërve të mi. Zoti im\r\nme mjeshtëri e butësi e realizon dëshirën e vet për çfarë don, vërtet Ai\r\nështë i Gjithëdijshmi, më i Urti.",
  "(Pasi iu plotësua dëshira, Jusufi tha) Zoti im, Ti më ke\r\ndhënë mua pushtet, ma mësove mua komentimin e ëndrrave;\r\no Krijues i qiejve e i tokës, Ti je kujdestar imi në Dunja e në\r\nAhiret, më bëj të vdes si musliman dhe më bashko me të mirët!”",
  "Këto janë nga ato lajme të panjohura, e Ne po t’i shpallim ty\r\n(Muhamed), se ti nuk ke qenë pranë tyre kur ata vendosën çështjen e\r\ntyre (hedhjen e Jusufit në bunar etj.) dhe kur bënin dredhi.",
  "Po ti, edhe pse lakmon (për besimin e tyre), shumica e njerëzve\r\nnuk do të besojnë.",
  "Megjithatë ti nuk kërkon prej tyre ndonjë shpërblim për të (për\r\nkëshillë e udhëzim). Ai (Kurani) nuk është tjetër vetëm se këshillë për\r\nmbarë njerëzit.",
  "Sa e sa argumente ka në qiej e në tokë, të cilët i shohin, por ata\r\nnuk i vështrojnë fare.",
  "Dhe shumica e tyre nuk e beson ndryshe Allahun, vetëm se duke\r\ni shoqëruar (zota të tjerë).",
  "A mos janë siguruar ata prej dënimit, që mund t\u0027u vijë nga Allahu e t’i\r\nmbulojë, ose befas duke mos e hetuar fare t’u vijë katastrofa e përgjithshme.",
  "Thuaj: “Kjo është rruga ime, e vënë në fakte të qarta, e që unë\r\nthërras tek Allahu, unë dhe ai që vjen pas meje. Larg të metave është\r\nAllahu, e unë nuk jam nga idhujtarët.”",
  "Ne nuk dërguam para teje vetëm se burra nga banuesit e qyteteve,\r\ntë cilët i pajisëm me shpallje. A nuk udhëtuan ata nëpër tokë e të\r\nshihnin se si ishte përfundimi i atyre që ishin më parë? E s’ka dyshim,\r\nse jeta e botës së ardhshme është shumë më e dobishme për ata të cilët\r\njanë ruajtur; a nuk mendoni?",
  "(nuk dërguam tjetër vetëm burra e ndihma u vonua) Derisa\r\ntë dërguarit gati e humbnin shpresën (se do t’i besojë populli), dhe\r\nmenduan se u përgënjeshtruan (pse ende nuk i kapi dënimi), atëherë\r\nju erdhi atyre (të dërguarve) ndihma Jonë. Ne e shpëtuam atë që\r\ndeshëm. E dënimi Ynë kundër popullit idhujtar nuk zmbrapset.",
  "Në tregimet e tyre (të dërguarve dhe të Jusufit me vëllezër) pati\r\nmësime e përvojë për të zotët e mendjes. Ai (Kurani) nuk është bisedë\r\ne trilluar, por vërtetues i asaj që ishte më parë (librave të shenjtë) dhe\r\nsqarues i çdo sendi, e edhe udhërrëfyes e mëshirë për një popull që\r\nbeson.",
  "Elif, Lam, Mim, Ra. Këto ajete të kësaj kaptine dhe e tërë ajo që t’u\r\nshpall ty nga Zoti yt janë realitet, por shumica e njerëzve nuk besojnë.",
  "Allahu është Ai që ngriti qiejt pa ndonjë shtyllë. Ju i shihni ato. Ai,\r\npastaj u ngrit mbi Arshin dhe nënshtroi diellin e hënën, që çdonjëri\r\nudhëton deri në një afat të caktuar; Ai rregullon çështjen (e gjithësisë),\r\nsqaron argumentet, që të jeni të bindur për takimin (pas ringjalljes)\r\nme Zotin tuaj.",
  "Dhe Ai është, i cili tokën e shtriu, dhe në të krijoi kodra e lumenj\r\ndhe prej secilit fryt bëri dy lloje (çift), bëri që nata ta mbulojë ditën.\r\nVërtet, në gjithë këtë ka fakte për njerëzit që thellë mendojnë.",
  "E në tokë, copa sipërfaqesh, të ngjitura njëra me tjetrën, kopshte të\r\nhardhisë, të mbjella (të llojllojshme) dhe hurma (bimë këto), që janë\r\ntë degëzuara në shumë trupa dhe jo të degëzuara (nga një filiz) e të\r\ngjitha ujiten nga një ujë, dhe Ne shijen në ngrënie të frutave të tyre e\r\nkemi dalluar njërën prej tjetrës. Edhe kjo dëshmon me argumente për\r\nnjerëzit e mençur.",
  "E nëse ti (Muhamed) çuditesh (përse të përgënjeshtrojnë), është\r\nedhe më e çuditshme thënia e tyre: “A do të kemi krijim të ri pasi\r\ntë jemi bërë dhe?” Këta janë ata që mohuan Zotin e tyre, ata do të\r\nndëshkohen me pranga në qafë. Pra, këta janë banues të zjarrit, ku do\r\ntë qëndrojnë përgjithmonë.",
  "E ata prej teje kërkojnë ngutjen e zbatimit të së keqes para të mirës,\r\nedhe pse para tyre pati aso dënimesh (por nuk kanë marrë mësim).\r\nS’ka dyshim, se Zoti yt ua fal njerëzve mëkatet e tyre, por s’ka dyshim\r\nse Zoti yt është edhe ndëshkues i rreptë.",
  "Ata, që nuk besuan thonë: \u0022Pse të mos i ketë zbritur atij (Muhamedit)\r\nndonjë argument (mrekulli praktike) nga Zoti i tij?” Ti je vetëm qortues.\r\nÇdo popull pati udhëzues (pejgamber).",
  "Allahu e di se ç’bart çdo grua, dhe (e di) çka pakësojnë e çka shtojnë\r\nmitrat. Tek Ai çdo send është me masë të caktuar.",
  "Ai është që di të fshehtën dhe të dukshmen, Ai është i Madhëruari\r\ne i Lartësuari.",
  "Për të është njësoj (në dijen e Tij), si ai që fsheh prej jush thënien,si ai që e shpreh haptazi, si ai që vepron fshehtas natën (në errësirë të\r\nnatës), dhe si ai që vepron haptazi ditën.",
  "Ai (njeri) ka përcjellës një pas një, para tij dhe prapa tij, që me\r\nurdhrin e Allahut e ruajnë atë. Allahu nuk e prish gjendjen e një\r\npopulli (nuk ua largon të mirat) përderisa ata ta ndryshojnë veten e\r\ntyre. Po, kur Allahu vendos ta ndëshkojë një popull, atë nuk ka kush\r\nqë ta zmbrapsë. Ata (njerëzit) nuk kanë mbrojtës tjetër pos Tij.",
  "Ai është që u shfaq vetëtimën trishtuese (nga ndonjë fatkeqësi),\r\npor edhe shpresëdhënëse (për shi), dhe formulon re të dendura.",
  "Ndërkaq, murmurima e madhëron (Zotin një) me falënderimin\r\n(që i takon) e Tij, (e madhërojnë) edhe engjëjt nga droja ndaj Tij.\r\nE Ai dërgon rrufetë dhe me ato godet kë të dojë. Ndërsa idhujtarët\r\npolemizojnë rreth Allahut, e Ai është Ndëshkues i rreptë.",
  "Lutje e vërtetë është vetëm ajo drejtuar Atij, e ata që i luten të\r\ntjerëve pos Tij, ata nuk u përgjigjen atyre asgjë tjetër, (gjendja e tyre\r\nështë) vetëm si e atij që shtrin duart (prej së largu) nga uji, që ai (uji) t’i\r\narrijë deri në gojën e tij, por (uji) nuk do t’i arrijë (sepse uji është send\r\ni vdekur e nuk kupton për etjen e tij). E lutja e jobesimtarëve (drejtuar\r\npos Zotit) nuk është tjetër vetëm se dështim (kotësi).",
  "Gjithçka që ka në qiej e në tokë i bën sexhde vetëm Allahut me dëshirë\r\nose me dhunë, (i bëjnë sexhde) edhe hijet e tyre në mëngjes e mbrëmje.",
  "Thuaj: “Kush është Zoti (Krijuesi) i qiejve e i tokës!”- Thuaj:\r\n“Allahu!”- Thuaj: “A keni pranuar pos Tij zota, që nuk kanë mundësi\r\nt\u0027i sjellin, as dobi, e as dëm vetes?”- Thuaj: “A është i barabartë i verbëri\r\nme atë që sheh, ose, a janë të njëjta errësirat me dritën?” A mos i bënë\r\nAllahut shokë (idhuj) e edhe ata zota krijuan si krijoi Ai dhe atyre iu\r\nështë bërë i ngjashëm (i paqartë) krijimi (e nuk po dinë, se cili është\r\nkrijim i Zotit, e cili i idhujve)! Thuaj: “Allahu është Krijues i çdo sendi,\r\nAi është i vetmi Ngadhënjyes!\u0027\u0027",
  "Ai e lëshon ujin (shiun) nga qielli e sipas madhësisë së tyre\r\nrrjedhin përrocka, kurse vala bart mbi vete shkumë të fryrë lart.\r\nShkumë e ngjashme është edhe ajo kur shkrihet (metali) në zjarr\r\npër të përfituar ndonjë stoli ose ndonjë mjet. Kështu, Allahu sqaron\r\nshembullin e së vërtetës dhe të pavërtetës. Për sa i përket shkumës\r\n(së ujit apo të metaleve), ajo hidhet si mbeturinë, ndërsa ajo që iu\r\nsjell dobi njerëzve, ajo mbetet në tokë. Kësisoj i sjell Allahu shembujt.",
  "Atyre që i janë përgjigjur Zotit të tyre u takon shpërblimi\r\nmë i mirë, ndërsa ata që nuk iu përgjigjën Atij, ata do të jepnin si\r\nkompensim, sikur të ishte e tyre aq shumë sa e gjithë pasuria tokësore\r\nedhe një herë aq. Ata kanë llogarinë më të rëndë, vendstrehimi i tyre\r\nështë xhehenemi, që është shtrat i keq.",
  "A është njësoj ai që e di, se ajo që t’u shpall ty nga Zoti yt është\r\ne vërtetë, si ai që është i verbër? Vetëm njerëzit e arsyeshëm, që kanë\r\nmendje të shëndoshë e kuptojnë të vërtetën.",
  "Ata janë, që e zbatojnë besën e dhënë Allahut dhe nuk e thyejnë\r\nzotimin.",
  "Dhe ata që e mbajnë lidhjen për të cilën Allahu ka urdhëruar\r\ntë mbahet, që frikësohen nga Zoti i tyre dhe nga llogaria e rëndë e\r\npërgjegjësisë.",
  "Edhe ata që patën durim (ndaj të këqijave) për të fituar kënaqësinë\r\ne Zotit të tyre dhe që e falën namazin, dhe nga ajo me çka Ne i\r\nfurnizuam ata kanë dhënë fshehtas e haptas, dhe me të mirë e largojnë\r\ntë keqen. Të tillët kanë përfundim më të mirë:",
  "xhenete të Adnit (vende të përjetshme), ku do të hyjnë ata, edhe\r\nprindërit, gratë dhe fëmijët e tyre, të cilët kanë qenë vepërmirë, ata do\r\nt\u0027i vizitojnë engjëjt duke hyrë në secilën derë.",
  "(u thonë) Selamun alejkum, me durimin tuaj gjetët shpëtimin; sa\r\npërfundim i lavdishëm është ky vend.",
  "E ata që e thyejnë besën e dhënë Allahut pasi u patën zotuar, e\r\nkëpusin atë për të cilën Allahu ka urdhëruar të jetë e pa këputur, bëjnë\r\nshkatërrime në tokë, ata janë të mallkuar dhe ata kanë përfundim të\r\nkeq.",
  "Allahu i ofron furnizim me bollëk atij që do dhe ia kufizon (atij që\r\ndo). Po ata (jobesimtarët) janë të gëzuar me jetën e kësaj bote. E jeta\r\ne kësaj bote ndaj botës tjetër nuk është tjetër vetëm se një përjetim (i\r\nshkurtër).",
  "E ata që nuk besuan (idhujtarët mekas) thonë: “Përse nuk iu\r\nshpall (Muhamedit) ndonjë mrekulli nga Zoti i tij?” Thuaj: “(Iu shpall\r\nKurani, por ju u verbuat) Allahu e le të humbur atë që do, kurse atë që\r\npendohet nga të këqijat e shpie në rrugë të drejtë”.",
  "Ata që besuan dhe me të përmendur Allahun zemrat e tyre qetësohen;\r\npra ta dini se me të përmendur Allahun zemrat stabilizohen.",
  "Ata janë që besuan dhe bënë vepra të mira, ata janë të lumtur dhe\r\nkanë ardhmëri të mirë.",
  "Kështu, Ne të dërguam te një popull, para të cilit kaluan shumë\r\npopuj, e që t’ju komunikosh atë, që Ne ta shpallëm ty, sepse ata janë\r\nduke e mohuar të Gjithmëshirshmin (Rrahmanin - Zotin). Thuaj:\r\n\u0022Ai (Rrahmani) është Zoti im, nuk ka të adhuruar të vërtetë pos Atij.\r\nVetëm Atij i jam mbështetur dhe vetëm tek Ai është e ardhmja ime”.",
  "Sikur të ishte ndonjë Kuran, që me të do të lëviznin malet, që me\r\ntë do të plasej toka, që me të do të flisnin të vdekurit (do të ishte ky\r\nKuran)?\u0022 Jo (ata nuk besojnë), se e tërë çështja i takon vetëm Allahut.\r\nA nuk e kanë të qartë ata që besuan, se sikur të donte Allahu do t’i\r\ndrejtonte në rrugë të drejtë të gjithë njerëzit, por ata që nuk besuan e\r\npër shkak të asaj që bënë, do t’i godasë vazhdimisht fatkeqësia e kohës,\r\nose do ta rrethojë (fatkeqësia) vendin e tyre, derisa të vijë urdhri i\r\nAllahut (e të triumfojë Islami). Allahu nuk e then premtimin.",
  "Edhe me të dërguarit para teje kanë bërë tallje. Porse Unë atyre që\r\nnuk besuan u pata dhënë afat, pastaj i ndëshkova (me dënim), e çfarë\r\nishte dënimi Im!",
  "A është Ai, që përcjell secilin njeri se ç\u0027vepron (sikur idhujt që\r\nnuk kuptojnë asgjë)? E ata i përshkruajnë Allahut shokë. Thuaj:\r\n“Përshkruani realitetin e tyre! A ju po e njoftoni Atë për atë (shok)\r\nkinse Ai nuk po ditka se ç’ka në tokë, apo vetëm po i emërtoni me\r\nfjalë (e ata as që ekzistojnë)? Jo, por ata që nuk besuan u duket e mirë\r\ndredhia e tyre, ndaj janë larguar nga rruga e drejtë, dhe atë që Allahu\r\ne le të humbur, për të nuk ka udhëzues.",
  "Ata kanë dënim në jetën e kësaj bote, e s’ka dyshim, se dënimi i\r\nbotës tjetër është shumë më i rëndë. Ata nuk ka kush t’i mbrojë prej\r\nndëshkimit të Allahut.",
  "Shembulli (atributi) i xhenetit, që iu është premtuar të\r\ndevotshëmve është: që nën (pallatet) të rrjedhin lumenj, që ushqimi\r\nnë të dhe hija në të është e përhershme. Ai është përjetim i lumtur\r\ni atyre që ishin të ruajtur, e përfundimi i jobesimtarëve është zjarri.",
  "Ata që Ne iu dhamë shpallje gëzohen me atë që t\u0027u shpall ty, e ka\r\nprej grupacioneve (të besimeve të ndryshme) që e mohojnë një pjesë\r\ntë tij (të Kuranit). Thuaj: “Unë jam urdhëruar, që ta adhuroj vetëm\r\nAllahun, e mos t’i bëj shok Atij. Unë vetëm tek Ai thërras (njerëzit)\r\ndhe vetëm tek Ai është kthimi im!”",
  "Dhe ashtu, Ne e shpallën atë (Kuranin) kushtetutë në arabishte. E\r\nnëse ti pasi të kanë ardhur argumente të qarta shkon pas dëshirave të\r\ntyre, ti nuk ke prej Allahut, as ndihmë, as mbrojtje.",
  "Ne dërguam edhe para teje të dërguar dhe atyre ju mundësuam\r\ntë kenë gra e fëmijë. Asnjë të dërguari nuk i takoi të sjellë ndonjë\r\nmrekulli vetëm me lejen e Allahut. Për secilin afat ekziston evidencë\r\ne caktuar.",
  "Allahu shlyen (nga ajo evidencë) çka të dojë, edhe forcon (çka të\r\ndojë). Vetëm tek Ai është baza e librit (Levhi Mahfudhi).",
  "Nëse ta bëjmë të mundshme të shohësh diçka nga (dënimi), që iu\r\npremtuam atyre (këtë do ta shohësh), po nëse ta marrim shpirtin ty\r\n(para kësaj, do ta shohësh dënimin e tyre në botën tjetër), obligim yti\r\nështë vetëm kumtimi, kurse e Jona është llogaria.",
  "A nuk shohin ata, se Ne i sjellim pakësimin e tokës (së tyre) nga\r\ntë gjitha anët e saj. Allahu gjykon, e s’ka kush që mund t’i kundërvihet\r\ngjykimit të Tij. Ai ndërmerr masa të shpejta.",
  "Edhe ata (jobesimtarët) para tyre (idhujtarëve) bënë intriga, po e\r\ngjithë intriga i është nënshtruar dëshirës së Allahut, Ai e di se çfarë\r\nvepron çdo njeri, e mohuesit do ta kuptojnë, se kujt do t’i takojë ardhmëria\r\ne lumtur.",
  "E ata që mohuan thonë: “Ti nuk je i dërguar!” Thuaj: “Mjafton\r\nqë Allahu është Dëshmitar midis meje dhe midis jush dhe (është\r\ndëshmitar) ai që ka njohuri të librit (të shpalljeve)”.",
  "Elif, Lam, Ra. (ky është) Libër; Ne ta shpallëm ty që me urdhrin\r\ne Zotit t’i nxjerrish njerëzit prej errësirave në dritë; (t’i nxjerrish prej\r\nerrësirës) në rrugë të Fuqiplotit, të Falënderuarit,",
  "të Allahut, i të cilit është gjithë çfarë ka në qiej dhe çfarë ka në tokë.\r\nËshtë mjerim për mohuesit për dënimin e ashpër që i pret.",
  "Ata që i japin përparësi jetës së kësaj bote ndaj botës tjetër, pengojnë\r\nnga rruga e Allahut dhe kërkojnë shtrembërimin e saj. Të tillët\r\nqartas janë në humbje.",
  "Ne asnjë nga të dërguarit nuk e dërguam ndryshe vetëm në gjuhën\r\ne popullit të vet, në mënyrë që ai t\u0027u shpjegojë atyre (në atë gjuhë). E\r\nAllahu e lë të humbur atë që do, dhe e udhëzon në rrugë të drejtë atë\r\nqë do. Ai është i Plotfuqishmi, i Urti.",
  "Ne e patëm dërguar Musain me argumentet tona (dhe i thamë):\r\n“Nxirre popullin tënd prej errësirave në dritë dhe përkujtoju atyre të\r\nmirat e Allahut (që iu dhuroi), se vërtet në ato (përkujtime) ka argumente\r\npër secilin që është shumë i durueshëm dhe shumë falënderues.",
  "(përkujto) Kur Musai i tha popullit të vet: “Përkujtojeni dhuntinë e\r\nAllahut ndaj jush, kur ju shpëtoi prej rrethit të faraonit, që ju shijonit\r\ndënimin më të shëmtuar, ju vrisnin bijtë tuaj, e i linin gratë tuaja të\r\njetojnë. Në ato kishit sprovë të madhe nga Zoti juaj.”",
  "Dhe (përkujtoni) kur Zoti juaj njoftoi bindshëm: “Nëse falënderoni,\r\ndo t’ua shtoj të mirat, e nëse përbuzni, s’ka dyshim, dënimi Im\r\nështë i vështirë!”",
  "E Musai tha: “Nëse ju, dhe të gjithë ata që janë në tokë mohoni,\r\nAllahu është i Pavarur (nuk ka nevojë për falënderim), i Lavdishëm\r\n(nga vetvetiu)”.",
  "A nuk jeni të njoftuar me lajmin (ndodhinë) e atyre që ishin para\r\njush, si populli i Nuhut, i Adit, i Themudit e edhe i atyre që erdhën\r\npas tyre, që nuk di kush për ta pos Allahut. Atyre iu patën ardhur\r\ntë dërguarit e vet me argumente, ata i venin duart e tyre (në shenjë\r\ntalljeje) në gojët e veta dhe thonin: “Ne e mohojmë atë me çka jeni të\r\ndërguar dhe ne dyshojmë shumë në atë që ju na thërrisni”.",
  "Të dërguarit e tyre iu thanë: “A mos keni dyshim për Allahun,\r\nKrijuesin e qiejve e të tokës? Ai ju thërret (në besim) për t’ju falur\r\nmëkatet dhe për t’ju vazhduar (jetën) deri në një afat të caktuar!” Ata\r\nthanë: “Ju nuk jeni tjetër pos njerëz siç jemi edhe ne, ju dëshironi të\r\nna pengoni nga ajo që adhuronin prindërit tanë, pra na sillni ndonjë\r\nargument të qartë!”",
  "Të dërguarit e tyre ju thanë: “Ne nuk jemi tjetër vetëm se\r\nnjerëz si edhe ju, por Allahu i jep dhuratë kujt të dojë nga robërit\r\ne vet. Ne nuk na takon t’ju sjellim ndonjë argument, vetëm me\r\ndëshirën e Allahut, pra besimtarët le t’i mbështeten vetëm Allahut”.",
  "E përse të mos i mbështetemi Allahut derisa Ai na udhëzoi në\r\nrrugën tonë (të drejtë). Për Zotin, ne gjithsesi do të durojmë e do t’i\r\npërballojmë mundimet që na bëni, e vetëm Allahut le t’i mbështeten\r\nvazhdimisht ata që gjithnjë iu mbështeten.",
  "Ata që mohuan të dërguarit e vet thanë: “Gjithsesi ne do t’ju\r\ndëbojmë nga vendi ynë, ose ju domosdo do të ktheheni në fenë\r\ntonë!” E atyre (të dërguarve) Zoti iu shpalli: “Ne gjithqysh do t’i\r\nshkatërrojmë zullumqarët”.",
  "Dhe pas tyre Ne do t’ju vendosim në atë tokë. E këtë (ndihmë) për\r\natë që i frikësohet pranisë Sime dhe i frikësohet dënimit Tim.",
  "Ata (të dërguarit) e kërkuan ndihmën, ndërsa çdo kryelart idhnak\r\npësoi dështim.",
  "E pas tij (kryelartit) është xhehenemi, në të cilin i jepet ujë i ndyrë\r\n(që rrjedh prej lëkurave të djegura);",
  "përpiqet ta përbijë, por jo nuk mund ta gëlltisë atë, atij i vjen\r\nvdekja nga të gjitha anët (sipas shenjave shkatërruese), po ai nuk vdes\r\n(e të shpëtojë prej vuajtjeve), atë e pret një dënim shumë i rëndë.",
  "Shembulli i veprave të atyre që nuk besuan është si hiri, të cilin me\r\npuhi e shkapërderdh era në ndonjë ditë të stuhishme, e ata nuk mund\r\ntë realizojnë asgjë nga veprat që kanë bërë, e ky është ai dështimi i\r\nmadh.",
  "A nuk e ke kuptuar ti, se Allahu krijoi qiejt dhe tokën me urtësi, e\r\nnëse Ai do juve ju zhduk e sjell krijim (popull) të ri.",
  "E kjo nuk është e vështirë (e rëndë) për Allahun.",
  "E të gjithë (njerëzit) sheshas i paraqiten Allahut. Ata të dobëtit\r\n(masa e nënshtruar) i thonë parisë (udhëheqëse): “Ne ishim pasuesit\r\ntuaj, prandaj a mund të na lehtësoni diçka nga dënimi i Allahut?”. Ata\r\n(paria) thonë: “Sikur të na kishte udhëzuar Allahu, ne do t’ju udhëzonim\r\njuve. Për ne tashti është njësoj, u pikëlluam thellë ose duruam,\r\npër ne nuk ka ikje (shpëtim)”.",
  "E pasi të kryhet çështja (të hyjnë ata të xhenetit dhe të xhehenemit\r\nnë të, xhehenemlinjve) djalli (u mban ligjëratën e shëmtuar,\r\ndhe) iu thotë: “Vërtet, Allahu ju pat premtuar premtim të vërtetë,\r\ne unë ju pata premtuar dhe, ja, nuk e zbatova premtimin ndaj\r\njush. Po unë nuk pata kurrfarë pushteti ndaj jush (që t’ju detyroj),\r\npërpos që ju thirra (në rrugë të gabuar), e ju m’u përgjigjët; atëherë\r\npra mos më qortoni mua, po qortojeni veten. Unë nuk mund t’ju\r\nshpëtoj juve, e as ju nuk mund të më shpëtoni mua. Unë e mohoj\r\nshoqërimin tuaj që ma bëtë mua më parë (më adhuruat në vend të\r\nZotit)”. S’ka dyshim, jobesimtarët kanë dënim të dhembshëm.",
  "E ata, të cilët besuan dhe bënë vepra të mira me urdhrin e Zotit\r\ntë tyre u vendosën në xhenete, nën pallatet e të cilëve rrjedhin lumenj,\r\nku do të jenë përgjithmonë. Përshëndetja e tyre në të është “Selam” -\r\npaqe.",
  "A nuk e ke kuptuar, se si Allahu bëri shembull: fjalën e mirë si\r\npema e mirë, që rrënjët e saj janë thellë (në tokë) e degët e saj janë lart,",
  "e që me vullnetin e Zotit, ajo e jep frutin e vet në çdo kohë. Allahu\r\npra, iu parashtron njerëzve shembuj ashtu që ata të mendojnë.",
  "Dhe shembulli i fjalës së keqe është si një pemë e keqe, që është\r\nshkulur mbi tokë e që nuk ka të qëndruar.",
  "Allahu i forcon ata që besuan në fjalën e fortë (të mirë) në jetën e\r\nkësaj bote edhe në botën tjetër, ndërsa mizorët Allahu i bën të humbur.\r\nAllahu punon çka të dojë.",
  "A nuk i vërejte ata që dhuntinë e Allahut e ndërruan me\r\nmosbesim dhe popullin e vet e sollën në vendin e shkatërrimit,",
  "në xhehenem. Në të e shijojnë djegien, e sa vend i keq është ai.",
  "Ata i bënin (krahasonin) shokë Allahut për t’i shmangur (njerëzit)\r\nnga rruga e Tij. Thuaj: “Shfrytëzoni përjetimet, se e ardhmja e juaj\r\nështë te zjarri!”",
  "Robërve të Mi, të cilët besuan thuaju: “Ta falin rregullisht namazin\r\ndhe me atë që i furnizuam ata, të japin fshehtas e haptas, para se të vijë\r\nnjë ditë që në të nuk ka, as kompensim, as miqësi”.",
  "Allahu është Ai që i krijoi qiejt dhe tokën, dhe Ai lëshoi prej së\r\nlarti ujë (shi), e me të nxjerr fruta si ushqim për ju, dhe për të mirën\r\ntuaj iu vuri në shërbim anijet, të lundrojnë nëpër det me urdhrin e Tij,\r\ne në shërbimin tuaj i vuri edhe lumenjtë.",
  "Për ju i nënshtroi diellin dhe hënën, që në mënyrë të zakonshme\r\nvazhdimisht udhëtojnë. Për ju përshtati edhe natën e ditën.",
  "Dhe Ai ju dha gjithë atë që kërkuat (që kërkoi nevoja juaj), dhe\r\nedhe në qoftë se përpiqeni t’i numëroni të mirat e Allahut, nuk do të\r\nmund të arrini t’i përkufizoni (në numër) ato. Vërtet, njeriu është i\r\npadrejtë dhe shumë përbuzës.",
  "(Përkujto) Kur Ibrahimi tha: “Zoti im! Bëje këtë qytet të sigurt\r\ndhe më mbro mua e bijtë e mi nga adhurimi i idhujve (statuja gurësh).",
  "Zoti im! Ata vërtet i shmangin (nga rruga e drejtë) shumë\r\nnjerëz. E kush më respekton mua ai është i imi (në fe), e kush më\r\nkundërshton mua, atëherë Ti je Shumëfalës dhe Mëshirues i madh.",
  "Zoti ynë! Unë një pjesë të familjes sime e vendosa në një luginë,\r\nku nuk ka bimë, e pranë shtëpisë Tënde të shenjtë. Zoti ynë (i\r\nvendosa aty), që ta falin namazin, pra bëj që zemrat e disa njerëzve të\r\nmallëngjehen për ata, dhe për të falënderuar me mirënjohje furnizoji\r\nata me fruta.",
  "Zoti ynë! S’ka dyshim se Ti e di çka fshehim dhe çka publikojmë,\r\nse Allahut nuk mund t’i fshihet asnjë send në tokë e as në qiell.",
  "Falënderimi i qoftë Allahut, i cili në pleqëri më fali mua Ismailin\r\ndhe Is’hakun! Vërtet, Zoti im dëgjon dhe i përgjigjet lutjes.",
  "O Zoti im! Më bëj mua nga ata që falin namazin, e edhe prej\r\npasardhësve të mi dhe pranoje lutjen time, o Zoti ynë!",
  "Zoti ynë! Më fal (gabimet) mua dhe prindërve të mi, fali edhe të\r\ngjithë besimtarët ditën kur jepet llogaria.",
  "E ti kurrsesi mos e mendo Allahun si të pakujdesshëm ndaj asaj që\r\nveprojnë zullumqarët; Ai vetëm është duke i lënë ata për një ditë në të\r\ncilën sytë shtangen (mbesin të hapur).",
  "(atë ditë) Ata të ngutur e duke u ngritur kokat e tyre lart, nuk\r\nlëvizin sytë e tyre (për të shikuar), e zemrat e tyre janë të zbrazura\r\n(nga frika).",
  "Dhe ti tërhiqju vërejtjen njerëzve për ditën kur atyre do t’u vijë\r\ndënimi, e ata që ishin mizorë thonë: “Zoti ynë! Na jep afat për një\r\nkohë të shkurtër t’i përgjigjemi thirrjes Tënde (për besim) dhe t’i\r\npasojmë të dërguarit!” A nuk u betuat ju më parë, se për ju nuk ka\r\nlëkundje (prej Dunjasë në botën tjetër)?",
  "Dhe ju u vendosët në vendbanimet e atyre që e dëmtuan veten (e\r\nNe i shkatërruam), dhe e kishit të qartë se si vepruam Ne me ta, dhe\r\nju sollëm shembuj edhe juve.",
  "(megjithatë) Ata përgatitën kurthin e tyre, por kurthi i tyre gjendet\r\nnë duar të Allahut, qoftë ai kurthi i tyre që shkulen edhe kodrat\r\nnga ai.",
  "E kurrsesi mos mendo se Allahu e shkel premtimin e vet, që ua\r\ndha të dërguarve të Tij. Allahu është Triumfues, që ndërmerr masa\r\nndëshkuese.",
  "(ndëshkon kundërshtarët) Ditën kur toka ndryshohet në tjetër\r\ntokë, e edhe qiejt (në të tjerë qiej), e ata (njerëzit) të gjithë dalin\r\nsheshazi para Allahut, Një, Mbizotërues.",
  "E idhujtarët atë ditë i sheh të lidhur në pranga.",
  "Petkat e tyre janë nga katrani (pezhgveja - zifti), kurse fytyrat e\r\ntyre do t’i mbulojë zjarri.",
  "(dalin para Zotit) Për ta shpërblyer Allahu secilin njeri me atë që\r\ne fitoi. Vërtet, Allahu është llogaritar i shpejtë.",
  "Ky (Kurani) është kumtesë për njerëzit, që me të të këshillohen\r\ndhe të dinë, se Ai është vetëm një Zot, dhe që t’i këshillojë ata që kanë\r\nmend.",
  "Elif, Lam, Ra. Këto janë ajetet e librit, të Kuranit të plotkuptueshëm.",
  "Ata që nuk besuan shpeshherë do të kishin dëshiruar të kishin qenë\r\nmuslimanë.",
  "Lëri (Muhamed) ata, të hanë, të dëfrehen dhe t’i preokupojë shpresa\r\n(se do të jetojnë shumë), e më vonë do të kuptojnë.",
  "Ne nuk kemi shkatërruar asnjë fshat (vendbanim) ndryshe vetëm\r\nnë afatin e tij të caktuar.",
  "Asnjë popull nuk mund ta shpejtojë afatin e vet, e as ta shtyjë për\r\nmë vonë.",
  "Dhe ata thanë: “O ti që t’u shpall përkujtimi (Kurani), me të vërtetë\r\nti je i çmendur!”",
  "Përse nuk na erdhe me engjëj (që të vërtetojnë), nëse je i sinqertë?",
  "Ne nuk i dërgojmë engjëjt (u përgjigjet Zoti) ndryshe vetëm kur\r\nduhet (kur e kërkon urtësia e Zotit), dhe atëherë ata nuk afatizohen.",
  "Ne me madhërinë Tonë e shpallëm Kuranin dhe Ne gjithsesi jemi\r\nmbrojtës të tij.",
  "Ne përpara teje kemi çuar të dërguar në grupet e popujve të hershëm.",
  "E atyre nuk iu erdhi asnjë nga të dërguarit, e të mos talleshin me\r\ntë.",
  "Ja kështu e fusim atë në zemrat e kriminelëve (mosbesimin -\r\ntalljen).",
  "Ata nuk e besojnë atë (Kuranin). Po ligji (i dënimit) ndaj popujve\r\nmë të hershëm tashmë është i provuar (se si i shkatërroi Zoti).",
  "Edhe sikur Ne t’u hapnim atyre një derë në qiell dhe të ngjiteshin\r\nvazhdimisht lart në të (e t’i shihnin engjëjt e fshehtësitë),",
  "ata gjithqysh do të thonin: “Neve na janë ndalur sytë (shikimi). Jo,\r\nne jemi njerëz të magjepsur”.",
  "Ne, në qiell kemi krijuar galaksione yjesh dhe atë (qiellin) e kemi\r\nzbukuruar për ata, që e shikojnë me vëmendje.",
  "Dhe atë (qiellin) e kemi ruajtur prej çdo djalli të mallkuar.",
  "Përveç atij që vjedh (përgjon) çka dëgjohet, po edhe atë e kap ylli\r\ni zjarrtë (e djeg).",
  "E tokën e kemi shtruar dhe në të kemi vënë kodra dhe kemi bërë,\r\nqë në të të mbijnë bimë të caktuara të të gjitha llojeve.",
  "Dhe Ne ju krijuam juve në të jetesën (mjetet për jetë), e edhe atyre\r\npër të cilët ju nuk jeni furnizues.",
  "E nuk ka asnjë send, që të mos e ketë burimin te Ne, po Ne nuk\r\ne japim atë ndryshe vetëm sipas një mase të caktuar (të nevojshme).",
  "Ne i lëshojmë erërat mbarësuese, e nga qielli (retë) lëshojmë shi\r\ndhe atë ua japim ta pini, e ju nuk mund ta ruani atë.",
  "Ne, vërtet jemi që japim jetë e vdekje dhe Ne jemi trashëgues (të\r\nqiejve e tokës).",
  "S’ka dyshim, se Ne e dimë për ata që ishin para jush dhe edhe për\r\nata që vijnë pas.",
  "E Zoti yt është Ai që i tubon të gjithë ata (të kaluarit e të\r\nardhshmit), vërtet Ai është shumë i Urtë, shumë i Dijshëm.",
  "Ne krijuam njeriun nga balta e argjilit, të zi e të prishur (me erë të\r\nkeqe)! (të formuar-të trajtuar-mesnun).",
  "E xhinët i krijuam më parë nga zjarri, nga flaka e fortë.",
  "Dhe (përkujto) kur Zoti yt iu tha engjëjve: “Unë po krijoj njeriun\r\nnga balta e tharë, e zezë e me erë.",
  "E kur ta përsosë atë (në formën e njeriut) dhe t\u0027i jap atij shpirtin,\r\nqë është krijesë Imja, atëherë ju bini atij në sexhde\u0022.",
  "Të gjithë engjëjt tok, bënë sexhde.",
  "Përpos Iblisit. Ai refuzoi të jetë me ata që bënë sexhde?",
  "Ai (Allahu) tha: “O Iblis, ç’është ajo që ti të mos jesh me ata që\r\nbënë sexhde?”",
  "Ai tha: “Nuk është për mua t’i bëj sexhde një njeriu, që e krijove\r\nnga balta e tharë, e zezë e me erë\u0022.",
  "(Allahu) tha: “Dil pra prej aty, ti qofsh i mallkuar!”",
  "Vërtet, mallkimi kundër teje qoftë deri në Ditën e Gjykimit”.",
  "(Iblisi) Tha: “Zoti im, më jep pra afat, deri në ditën kur ata\r\n(njerëzit) të ringjallen!”",
  "(Zoti) Tha: “Ti je prej të afatizuarve,",
  "deri në kohën e ditës së caktuar”.",
  "(Iblisi) Tha: “Zoti im, për shkak se më devijove, unë do t’ua\r\nzbukuroj (të këqijat) atyre sa të jenë në tokë (në këtë botë) dhe të\r\ngjithë ata do t’i largoj nga rruga e drejtë!”",
  "Përveç robërve të Tu, të cilët i ke bërë të sinqertë.",
  "(Madhëria e Tij) Tha: “Kjo është rruga Ime e drejtë (e qartë)”.",
  "Se ti ndaj robërve të Mi (të sinqerte) nuk ke kurrfarë force (as\r\nfizike, as mendore), përveç atyre të humburve që vijnë pas teje.",
  "E s’ka dyshim, se xhehenemi është vendpremtimi i të gjithë atyre.",
  "Ai (xhehenemi) ka shtatë dyer, çdonjëri prej tyre ka shtegun\r\n(derën) e caktuar (nëpër të cilën do të hyjë).",
  "E ata, të cilët iu ruajtën (mosbesimit dhe punëve të këqija) janë në\r\nxhenete e mes burimeve.",
  "(u thuhet) Hyni në to, të shpëtuar (prej çdo të keqeje) të siguruar\r\n(nga vdekja).",
  "Ne kemi hequr prej zemrave të tyre çfarëdo urrejtje, e ata në\r\nmbështetëse qëndrojnë ballë për ballë njëri-tjetrit duke qenë të\r\nvëllazëruar.",
  "Ata nuk i godet aty kurrfarë lodhje dhe nuk do të nxirren kurrë\r\nprej tij.",
  "Njoftoji robërit e Mi, se vërtet Unë jam Ai që fal shumë dhe\r\nMëshirues i madh.",
  "Po (njoftoji), se edhe dënimi Im është ai dënim i dhembshëm.",
  "E njoftoji edhe për mysafirët e Ibrahimit,",
  "kur ata hynë tek ai dhe thanë: “Selamen - e përshëndetën, e ai\r\n(Ibrahimi) tha: “Ne po frikësohemi prej jush!”",
  "Ata i thanë: “Mos u frikëso, ne po të përgëzojmë me një djalë të\r\nzgjuar!”",
  "Ai (Ibrahimi) tha: “A më përgëzoni kur më ka kapur mua pleqëria?\r\nMe çka po më përgëzoni ju?",
  "Ata thanë: “Ne të përgëzuam me atë, që është e sigurt e ti mos u\r\nbëj i pashpresë!”",
  "Tha: “Askush nuk e humb shpresën në mëshirën e Zotit të vet,\r\npërveç atyre që janë të humbur”.",
  "Tha: “E çka është pra çështja e juaj, o të dërguar?”",
  "Ata thanë: “Ne jemi dërguar te një popull i prishur!”",
  "Me përjashtim të familjes së Lutit. Ata do t’i shpëtojmë, që të\r\ngjithë.",
  "Përpos gruas së tij. Ne kemi vendosur ajo të mbetet me ata të\r\ndënuarit (Allahu ka vendosur).",
  "E kur i erdhën familjes së Lutit të dërguarit,",
  "ai (Luti) tha: “Ju jeni njerëz të panjohur (nuk ju njoh)!",
  "Ata thanë: “Jo (nuk kemi qëllim të keq ndaj teje), të kemi ardhur\r\nty me atë (dënim) që ata dyshonin.",
  "Të kemi sjellë të vërtetën, e ne jemi të drejtë (në atë që themi).",
  "Ti ec me familjen tënde pasi të kalojë një pjesë e natës dhe ti rri\r\npas tyre (që të mos frikësohen), dhe asnjëri prej jush të mos kthejë\r\nmbrapa (për të shikuar), dhe shkoni andej nga urdhëroheni.",
  "E Ne i kumtuam atij (Lutit) atë çështje, se zhdukja e tyre deri në\r\nmë të fundit do të jetë në mëngjes.",
  "E banuesit e qytetit (Sadum) erdhën të gëzuar duke e lajmëruar\r\nnjëri-tjetrin.",
  "Tha: (Luti): “Këta janë mysafirët e mi, e mos më turpëroni mua,",
  "edhe kini frikë Allahun e mos më nënçmoni!”",
  "Ata thanë: “A nuk të kemi ndaluar, që të mos na përzihesh në\r\nnjerëzit (që ne i mësyjmë)!",
  "Ai (Luti) tha: “Ja, këto (gratë) bijat e mia, nëse do të bëni\r\n(martohuni me to)!”",
  "Për jetën tënde (Muhamed), s’ka dyshim se ata (populli i Lutit)\r\nishin të humbur në dehjen e tyre.",
  "E në kohën e lindjes (së diellit) ata i përfshiu ushtima e tmerrshme.",
  "Dhe duke e përmbysur anën e lartë të qytetit poshtë, Ne e përmbysëm\r\ndhe lëshuam mbi ta shi (të dheut të pjekur në xhehenem) si\r\ngurë.",
  "Në atë (ngjarje), vërtet ka argumente për ata që mendojnë.",
  "Dhe se ato (vendbanime të shkatërruara) ende janë të dukshme\r\npranë rrugës.",
  "Për ata që besojnë, ka fakte në të.",
  "Edhe populli i “Ejkës” ishin zullumqarë.",
  "Ne u hakmorëm kundër tyre (i shkatërruam), dhe që të dyja ato\r\n(vendi Sadum dhe Ejke) janë në rrugë, që duken.",
  "Edhe populli i “Hixhres” i përgënjeshtroi të dërguarit.",
  "Ne u patëm parashtruar atyre argumentet (mrekullitë) Tona, por\r\nata i kundërshtonin ato.",
  "Ata skalisnin shtëpia në kodra shkëmbore për të qenë të sigurt.",
  "E ata në mëngjes i goditi gjëmimi i tmerrshëm e shkatërrues.",
  "Dhe nuk iu ndihmoi atyre asgjë nga ajo që vepruan.",
  "E Ne nuk i krijuam qiejt e tokën ndryshe vetëm me urtësi (të\r\nmadhe). E s’ka dyshim, se momenti i fundit (Kijameti) do të vijë, e ti\r\n(Muhamed) sillu me njerëzishmëri.",
  "Vërtet, Zoti yt është Krijuesi i përgjithshëm, i Gjithëdijshmi.",
  "Ne të kemi dhënë ty shtatë (ajete) që përsëriten (Fatihaja përsëritet\r\nnë çdo rekat të namazit), edhe Kuranin e Madhërueshëm.",
  "E ty të mos shkojnë kurrsesi sytë në atë me çka Ne i pajisëm disa\r\nprej tyre, as mos u brengos për ta (pse nuk besuan), kurse ndaj besimtarëve\r\nbëhu i përulur e i butë.",
  "Dhe thuaj: “Unë jam qortues i hapët (për dënim nga Zoti për ata\r\nqë kundërshtojnë).”",
  "(U sjellim dënim) Sikurse u sollëm atyre që bënë ndarjen (e librave\r\ntë mëparshëm).",
  "Të cilët e bënë Kuranin të ndarë në pjesë.",
  "Pasha Zotin tënd, ata të gjithë do t’i marrim në përgjegjësi,",
  "për atë se ç’vepruan.",
  "Publiko haptas atë për të cilën urdhërohesh, e hiqju idhujtarëve.",
  "S’ka dyshim, se Ne të mjaftojmë ty kundër atyre që tallen,",
  "të cilët Allahut i kundërvejnë zot tjetër, e më vonë ata do ta kuptojnë\r\n(prapavijën e tyre).",
  "Ne e dimë mirë, se ti ngushtohesh shpirtërisht për atë që thonë\r\nata.",
  "Po ti madhëroje me falënderime Zotin tënd e bëhu prej atyre që\r\nluten (përulen duke u falur).",
  "Dhe adhuroje Zotin tënd deri sa të vijë ty e vërteta (vdekja).",
  "Erdhi (është afruar) caktimi i Allahut (Kijameti), pra mos kërkoni\r\nngutjen (ardhjen para kohës) e tij! E pastër dhe e lartë është madhëria\r\ne Tij, në krahasim me atë që ata i shoqërojnë (shokë).",
  "Me urdhrin e Tij ia zbret engjëjt me shpallje atij, që Ai dëshiron\r\nnga robërit e vet (duke thënë) t\u0027ua tërhiqni vërejtjen (t\u0027i njoftoni), se\r\nnuk ka të adhuruar (zot) të vërtetë, pos Meje, pra të më keni frikën.",
  "I krijoi qiejt e tokën me urtësi precize. I Lartë është Ai nga çka ata\r\n(idhujtarët) i shoqërojnë.",
  "E krijoi njeriun nga një pikë (uji), kur ja ai (njeriu) kundërshtar i\r\nhapët.",
  "Edhe kafshët Ai i krijoi dhe në saje të këtyre ju mund të mbroheni\r\n(nga të ftohtit), keni edhe dobi të tjera dhe prej tyre hani.",
  "Në to (në kafshët) ju shihni hijeshi (idili), kur në mbrëmje ato i\r\nktheni (nga kullosa) dhe kur në mëngjes i lëshoni (për në kullosë).",
  "Ato bartin barrën tuaj (të rëndë) në ndonjë vend (të largët), që ju\r\ndo të arrinit atje me shumë vështirësi (me gjysmë shpirti). Vërtet, Zoti\r\njuaj është shumë Bamirës dhe shumë Mëshirues.",
  "Edhe kuajt (i krijoi), edhe mushkat, edhe gomarët për t\u0027ju hipur\r\natyre dhe si stoli, e Ai krijon (për hipje) çka ju (tashti) nuk e dini.",
  "Udhëzimi për në rrugë të drejtë i takon Allahut e ka edhe rrugë\r\nqë është e shtrembër. Po sikur të kishte dëshiruar Ai, do t’u kishte\r\nudhëzuar që të gjithëve.",
  "Ai është që për ju lëshoi nga (lart) qielli ujë, që prej tij të keni për\r\ntë pirë dhe prej tij të keni bimë që në to do t’i kullotni (bagëtinë).",
  "Me atë (shiun) mbijnë, për të mirën tuaj, të lashtat, ullinjtë, hurmat,\r\nrrushnajat dhe nga të gjitha frutat (e pemëve). Në këto (të mira)\r\nka argumente për një popull që vështron.",
  "Dhe për ju nënshtroi natën e ditën dhe diellin e hënën. Edhe yjet\r\njanë të nënshtruar me urdhrin e Tij. Vërtet, në këto ka argumente për\r\nnjë popull që mendon.",
  "Edhe për atë që ju krijoi në tokë lloje të ndryshme (bagëti, bimë,\r\npemë, minerale etj.), ka fakte për një popull që di të marrë përvojë.",
  "Pastaj, Ai është që nënshtroi detin, që prej tij të hani mish të\r\nfreskët, e prej tij të nxirrni stoli që i mbani (i vishni), e i sheh anijet si\r\nçajnë (lundrojnë) në të (me ushtimë e çajnë ujin në det). Ua nënshtroi\r\nqë të shfrytëzoni nga begatitë e Tij dhe ashtu të falënderoni (Zotin).",
  "Dhe Ai vuri kodra (të forta) në tokë, ashtu që ajo të mos lëkundet\r\nme ju, (bëri) edhe lumenj e rrugë që të mund të orientoheni.",
  "Vuri edhe shenja të tjera (për orientim ditën), ndërsa (natën) ata\r\norientohen me anën e yjeve.",
  "Atëherë pra, a është Ai që krijon njësoj, sikurse ai që nuk krijon?\r\nA nuk po mendoni?",
  "Po edhe nëse përpiqeni t’i numëroni dhuntitë (të mirat) e Allahut,\r\nnuk do të mund të arrini t’i përcaktoni ato. Me siguri Allahu shumë\r\nfal dhe shumë mëshiron.",
  "Allahu e di atë që ju e fshihni dhe atë që e publikoni.",
  "Ata (idhujt) që i adhurojnë (idhujtarët) pos Allahut, ata nuk krijojnë\r\nasnjë send, po vetë ata janë të krijuar.",
  "Janë të vdekur e jo të gjallë, dhe ata nuk e dinë, se kur do të\r\nringjallen (adhuruesit e tyre).",
  "Zoti juaj (që meriton adhurim) është një Zot, e ata që nuk e besojnë\r\nbotën tjetër, zemrat e tyre janë mohuese (të njësisë së Zotit) dhe\r\nata janë kryelartë.",
  "Është e vërtetë, se Allahu e di atë që e fshehin dhe atë që e shfaqin\r\nhaptazi, dhe se Ai nuk i do arrogantët.",
  "Kur atyre iu thuhet (mohuesve): “Ç’është ajo që shpalli Zoti juaj?”,\r\nata thonë: “Mite të popujve të hershëm!”",
  "(E thonë atë shpifje) Sa për t’i bartur në Ditën e Gjykimit mëkatet\r\ne veta të plota dhe një pjesë të mëkateve të atyre, që pa farë arsye i\r\nmashtruan dhe i humbën. Sa e keqe është ajo me çka ngarkohen.",
  "Edhe ata që ishin para tyre vënë intriga. Po Allahu rrënoi në\r\nthemel ndërtimet e tyre (intrigat) dhe kulmi u shemb mbi ta, dhe\r\nashtu iu erdhi dënimi nga nuk e kujtuan.",
  "Mandej në Ditën e Gjykimit Ai i turpëron ata dhe thotë: \u0022Ku janë\r\nata që m\u0027i bënit shokë Mua dhe për hir të tyre grindeshit?\u0022 E ata që\r\nishin të zotët e dijes do të thonë: “Vërtet, sot turpësia dhe e keqja i\r\npërfshiu jobesimtarët”.",
  "Të cilët duke qenë mizorë të vetes së tyre engjëjt ua marrin shpirtin,\r\ne ata shprehin dorëzimin (në momentin e vdekjes, duke thënë):\r\n“Ne nuk ishim që bëmë ndonjë të keqe!” (u jipet përgjigjja). Po Allahu\r\ne di shumë mirë atë që e punuat ju.",
  "Prandaj hyni në dyert e xhehenemit, aty do të jeni përjetë: sa vend\r\ni keq është ai i kryelartëve!”",
  "Atyre që patën frikë nga (dënimi) Allahu, iu thuhet: “Ç’është ajo\r\nqë shpalli Zoti juaj?” Ata thoshin: “Shpalli çdo të mirë!” Ata që bënë\r\nvepra të mira, edhe në këtë jetë kanë shpërblim të mirë, por shpërblimi\r\ni tyre në botën tjetër është shumë më i mirë, e sa vend i mirë është\r\nai i të devotshmëve.",
  "Është Xheneti i Adn-it, ku do të hyjnë, nën të rrjedhin lumenj, aty\r\nkanë çka të dëshirojnë, ashtu i shpërblen Allahu të ruajturit,",
  "të cilëve duke qenë të pastër engjëjt ua marrin shpirtin, duke iu\r\nthënë: “Selamun alejkum” - gjetët shpëtimin, hyni në xhenet, për hir\r\ntë asaj që vepruat.",
  "A mos presin ata (idhujtarët) diçka tjetër përveç t’u vijnë engjëjt (e\r\nt’ua marrin shpirtin), ose t’u vijë urdhri (dënimi) i Zotit tënd. Ashtu\r\npunonin ata që ishin para tyre, pra Allahu nuk iu bëri padrejtësi atyre,\r\npor ata ishin që i bënë padrejtësi vetes.",
  "Prandaj ata i goditi dënimi i të këqijave që bënë, dhe i kaploi (i\r\npërfshiu ajo e keqe) ajo me të cilën ata talleshin.",
  "Ata që i bënin shok Zotit (idhujtarët) thanë: “Sikur të kishte\r\ndashur Allahu, as ne, e as prindërit tanë nuk do të adhuronim asnjë\r\nsend pos Tij, dhe nuk do të ndalonim (nuk do ta konsideronim të\r\nndaluar) asnjë send pos (ndalesave të) Tij. Kështu (këso gënjeshtrash)\r\nbënin edhe ata që ishin para tyre. Po, a mos kanë të dërguarit obligim\r\ntjetër, përveç që t’i njoftojnë qartazi?",
  "Ne dërguam në çdo popull të dërguar që t’u thonë: “Adhuroni\r\nvetëm Allahun e largojuni djajve (adhurimit të tyre)!” Por pati nga ata\r\nqë Allahu i udhëzoi dhe pati nga ata që ishte i gjykuar me humbje, pra\r\nudhëtoni nëpër botë dhe shihni se si ishte fundi i përgënjeshtruesve?",
  "Nëse ti (Muhamed) përpiqesh për t’i vënë në rrugë të drejtë ata,\r\n(dije se) Allahu nuk e udhëzon atë që e ka humbur, dhe për ata nuk\r\nka ndihmëtarë.",
  "Ata u betuan në Allahun, me betimin e tyre të fortë, se “Allahu nuk e ringjall atë që vdes!” Po (i ringjall), ai është premtim i Tij i prerë,\r\npor shumica e njerëzve nuk dinë.",
  "I ringjall për t’ua sqaruar atyre atë për çka përçaheshin dhe për t\u0027ua\r\nbërë me dije atyre që nuk besuan, se me të vërtetë ishin gënjeshtarë.",
  "Ne kur dëshirojmë një send vetëm i themi atij: “Bëhu!”, ai menjëherë\r\nbëhet.",
  "Ata që migruan për hir të Allahut, e pasi u torturuan, atyre gjithsesi\r\ndo t’iu mundësojmë vendbanim të mirë edhe në këtë botë, por\r\nshpërblimi i botës tjetër është edhe më i madh, sikur njerëzit ta dinin\r\n(për atë shpërblim).",
  "Janë ata që bënë durim dhe vetëm Zotit të tyre iu mbështetën.",
  "Ne as para teje nuk dërguam tjetër, përveç burra, të cilëve iu dhamë\r\nshpallje. Ju (idhujtarë) pyetni pra dijetarët (e Tevratit e tëlnxhilit) nëse\r\nju nuk dini.",
  "(I patëm dërguar) Me argumente e me libra të shenjtë.\r\nTy ta zbritëm Kuranin, që t\u0027u shpjegosh njerëzve atë që iu\r\nështë shpallur atyre, me shpresë se do ta studiojnë (Kuranin).",
  "A mos janë të sigurt ata që përgatitën kurthe, se Allahu nuk do\r\nt’i trandë ata me tokën, ose nuk do t’u vijë atyre dënimi nga nuk e\r\nmendojnë?",
  "Ose t’i rrëmbejë ata duke qenë në udhëtimet e tyre (për jetë e\r\ntregti), e ata nuk mund t’i shpëtojnë asaj.",
  "Ose do t’i kapë ata duke qenë në panik nga frika. Po, s’ka dyshim\r\nse Zoti juaj është shumë i Butë e i Mëshirshëm (prandaj nuk ua ngut\r\ndënimin).",
  "A nuk po shohin ata (keqbërësit), se çdo send që krijoi Allahu, e\r\nsjell hijen e vet djathtas dhe majtas duke iu përulur Allahut (duke i\r\nbërë sexhde) dhe duke qenë respektues e përulës (e si e mbajnë veten\r\nlart disa njerëz).",
  "Vetëm Allahut i bën sexhde çdo gjallesë, që është në qiej e që është\r\nnë tokë, e edhe engjëjt, ata nuk bëjnë kryelartësi.",
  "I frikësohen Zotit të tyre, që është mbi ta dhe i përmbahen me\r\npërpikëri asaj me çka urdhërohen.",
  "E Allahu tha: “Mos adhuroni dy të adhuruar, sepse Ai është vetëm\r\nnjë Zot, pra vetëm Mua më kini drojen”.",
  "Vetëm e Tij është çka ka në qiej e në tokë, dhe vetëm Atij i takon\r\nvazhdimisht adhurimi. A mos ia keni frikën dikujt tjetër pos Allahut?",
  "Dhe çdo të mirë që e keni ajo është prej Allahut, madje edhe kur\r\nju godet e keqja, ju vetëm tek Ai e ngreni zërin (me lutje)",
  "Pastaj, kur Ai e largon prej jush dënimin, ja, një grup prej jush i\r\npërshkruajnë shok Zotit të tyre.",
  "(I bëjnë shok) Dhe ashtu ata përbuzin atë, që Ne ua dhamë atyre,\r\npra shfrytëzoni (për një kohë) se më vonë do ta kuptoni (rrjedhimin).",
  "E nga ajo që Ne i furnizuam ata u ndajnë një pjesë atyre (zotave),\r\nqë nuk kuptojnë asgjë. Për Allahun, patjetër do të merreni në\r\npërgjegjësi për atë që trillonit.",
  "Ata i përshkruajnë Allahut vajza. I pastër është Ai nga ajo!, ndërsa\r\nvetes së tyre (i përshkruajnë) çka ua ka ënda (djemtë).",
  "Kur ndonjëri prej tyre lajmërohet me (lindjen) vajzë fytyra e tij\r\nprishet dhe mbushet plot mllef.",
  "Fshihet prej njerëzve, për shkak të asaj të keqeje me të cilën u\r\nlajmërua (e konsideron bela, e jo dhuratë prej Zotit). Mandej (mendon)\r\na do ta mbajë atë, ashtu i përulur, apo do ta mbulojë atë (të gjallë)\r\nnë dhe. Sa i keq është ai gjykimi i tyre.",
  "Shembulli i keq iu takon atyre, që nuk besojnë botën tjetër, ndërsa\r\nAllahut i takon shembulli më i lartë. Ai është Fuqiploti, i Urti.",
  "Sikur Allahu t’i dënonte njerëzit (zullumqarë), për shkak të\r\nmizorisë së tyre, nuk do të linte mbi të (tokë) asnjë gjallesë, por Ai i\r\nlë ata për më vonë deri në afatin e caktuar, e kur të vijë afati i tyre, për\r\nasnjë moment nuk mund ta vonojnë, as ta ngutin.",
  "E ato (vajzat) që i urrejnë për vete ia mveshin Allahut, gjuhët e\r\ntyre shpifin rrenën, se atyre do t’u takojë më e mira (xheneti), s’ka\r\ndyshim, i tyre është zjarri, dhe se ata janë të parët në të.",
  "Për Allahun, Ne dërguam edhe para teje të dërguar ndër popuj, po\r\nveprat e tyre (të këqija) ua hijeshoi djalli, se ai është mik i tyre, e ata\r\nkanë një dënim të hidhët.",
  "Ne nuk ta shpallëm ty për tjetër Kuranin, vetëm që t’u sqarosh\r\natyre atë për çka u përçanë, e (ta zbritëm) që të jetë udhëzim e mëshirë\r\npër njerëzit që besojnë.",
  "Allahu lëshoi prej qiellit ujë (shi) dhe me të ngjalli tokën pas\r\nvdekjes së saj. Në këtë është një argument i fortë për ata që dëgjojnë\r\nme vëmendje (e kuptojnë).",
  "Ju edhe në kafshët keni mësim (përvojë). Ne nga një pjesë e asaj që\r\nkanë në barqet e tyre mes ushqimit të tyre dhe gjakut, ju japim të pini\r\nqumësht të pastër, të shijshëm (të lehtë) për ata që e pinë.",
  "Edhe nga frutat e hurmës dhe të rrushit nxirrni prej tyre pije\r\ndehëse dhe ushqim të mirë. S’ka dyshim, se edhe në këtë ka fakte\r\n(mbi fuqinë e Zotit) për njerëzit që kanë menduar.",
  "Zoti yt i dha instinkt bletës: “Ndërto shtëpi nëpër kodra (male),\r\nnëpër drunj (pemë) dhe nëpër kulmet, që ata (njerëzit) i ndërtojnë.",
  "Pastaj ha nga të gjitha (llojet) frutat dhe futu nëpër rrugët e nënshtruara\r\n(e të mësuara) prej Zotit tënd. Nga barqet e tyre (të bletëve)\r\ndel lëng, ngjyra e të cilit është e ndryshme dhe në të cilin ka shërim\r\n(bar-ilaç) për njerëz. Edhe në këtë ka arsye për atë popull që mendon\r\nthellë.",
  "Allahu ju krijoi, pastaj Ai ua merr shpirtin. E ka prej jush, që\r\nshtyhet deri në jetën më të vjetër, ashtu që të mos dijë asgjë nga çka ka\r\nditur. Allahu është i Gjithëdijshmi, i Plotfuqishmi.",
  "Allahu favorizoi disa prej jush mbi disa të tjerë në furnizim.\r\nAtyre që iu është dhënë përparësia (në furnizim), nuk pranojnë që\r\nt’i furnizojnë ata që posedojnë (robërit e tyre), e që të gjithë ata në të\r\n(furnizim) të jenë të barabartë. (E si po e barazojnë Allahun me krijesat\r\ne Tij?!) A mos duan të mohojnë dhuntinë e Allahut?",
  "Allahu krijoi për ju bashkëshorte nga vetë lloji juaj, e prej\r\nbashkëshorteve tuaja - fëmijë e nipa dhe ju furrnizoi me (ushqime)\r\ntë mira. A besojnë ata të pavërtetën, e të mirat e Allahut i mohojnë?",
  "Dhe pos Allahut adhurojnë çka nuk janë në gjendje t’u sjellin\r\nasnjë furnizim, as nga qiejt, as nga toka dhe as që kanë mundësi?",
  "Pra, mos i përshkruani Allahut shembuj! Allahu i di të gjitha e ju\r\nnuk dini.",
  "Allahu sjell shembuj: një rob që është pronë e tjetrit, e që nuk\r\nka në dorë asgjë, dhe atë që ne e kemi furnizuar me një furnizim të\r\nmirë, ai jep nga ai (furnizim) fshehtas e haptas. A janë pra ata të dy të\r\nbarabartë? Lavdëruar qoftë Allahu, por shumica e tyre nuk dinë.",
  "Allahu sjell shembull: dy njerëz, njëri prej atyre të dyve është\r\nmemec, që nuk ka aftësi për asgjë (as për vete as për të tjerët) dhe vetë\r\nai është barrë për kujdestarin e tij, pse kudo që ta orientojë ai nuk sjell\r\nndonjë dobi. A është ai i barabartë me atë që udhëzon për drejtësi, e\r\nedhe vetë është në rrugën e drejtë?",
  "Vetëm Allahut i takon (ta dijë) fshehtësia e qiejve dhe e tokës!\r\nÇështja e Katastrofës (Kijametit) është (në shpejtësi) vetëm sa hedh\r\nnjë shikim, ose ajo është edhe më afër. Allahu është i Gjithëfuqishëm\r\npër çdo send.",
  "Allahu ju nxori nga barqet e nënave tuaja (si foshnje), që nuk dinit\r\nasgjë. Ju pajisi me (shqisa për) të dëgjuar, me të parë dhe me zemër,\r\nashtu që të jeni falënderues.",
  "A nuk i shohin ata shpendët fluturues në ajrin e qiellit, të cilët\r\nnuk i mban kush, përveç Allahut. Edhe në këto ka fakte për njerëzit\r\nqë besojnë.",
  "Allahu i bëri shtëpitë tuaja vendbanim të qetë dhe nga lëkurat e\r\nkafshëve ju mundësoi të keni shtëpi, që i bartni lehtë kur udhëtoni, edhe kur vendoseni, ndërsa nga leshi dhe nga qimet e tyre, nga leshi i\r\negër i tyre, petka e shtroja dhe t’i shfrytëzoni për një kohë.",
  "Allahu nga ajo që krijoi Ai ju bëri edhe hije, e në kodra vendstrehime,\r\nedhe petka që ju mbrojnë prej të nxehtit dhe petka që ju\r\nmbrojnë në luftë. Ashtu Allahu plotëson të mirat e Tij ndaj jush, në\r\nmënyrë që të dorëzoheni (besoni).",
  "Po nëse ata prapësohen (prej besimit), atëherë detyrimi yt është\r\nkomunikimi i qartë.",
  "Ata i njohin të mirat e Allahut, pastaj i injorojnë, e shumica e tyre\r\njanë jobesimtarë.",
  "E ditën kur prej secilit popull sjellim dëshmitarin, atyre që nuk\r\nbesuan nuk iu jepet leje për arsyetim, e as që kërkohet prej tyre (të\r\narsyetohen).",
  "Dhe kur do ta shohin dënimin ata që ishin zullumqarë, atëherë as\r\nnuk do t’iu lehtësohet, as nuk do t’iu jepet afat.",
  "Ata që ishin idhujtarë kur do t’i shohin idhujt e vet (zotat) thonë:\r\n“O Zoti ynë, këta janë idhujt tanë, të cilët ne i patëm adhuruar pos\r\nTeje!” Ata (idhujt) ua kthejnë fjalën: “Ju jeni rrenacakë!”",
  "Dhe ata (idhujtarët) i dorëzohen Allahut, e ajo çka ata e trillonin\r\niu asgjësohet.",
  "Atyre që nuk besuan dhe penguan nga rruga e Allahut iu shtojmë\r\ndënim mbi dënim, për shkak se bënin shkatërrime.",
  "Dhe (përkujtoju njerëzve) atë ditë, kur për çdo popull do të sjellim\r\ndëshmitar kundër tyre, e ty të sjellim dëshmitar kundër atyre. Ne ty ta\r\nshpallëm librin sqarim për çdo send, udhëzim e mëshirë dhe myzhde\r\npër muslimanët.",
  "Allahu urdhëron drejtësi, bamirësi, ndihmë të afërmve, e ndalon\r\nnga imoraliteti, nga e neveritura dhe dhuna. Ju këshillon ashtu që të\r\nmerrni mësim.",
  "Meqë keni premtuar, pra zbatojeni premtimin e dhënë ndaj\r\nAllahut, e mos i prishni betimet pasi i keni vërtetuar ato, duke qenë se\r\nAllahun e bëtë garant tuajin. Vërtet, Allahu e di se çka punoni.",
  "Mos u bëni (në çështjet e betimit) si ajo (grua) që e prish tjerrin e\r\nsaj pasi ta ketë dredhur fort, e t’i bëni betimet tuaja dredhi (mashtrim)\r\nmes jush, për shkak se një popull është më i madh se tjetri. Allahu\r\nvetëm ju sprovon me këtë, e në Ditën e Gjykimit Ai gjithsesi do t’ua\r\nsqarojë atë gjë rreth së cilës kundërshtoheshit.",
  "Sikur të dëshironte Allahu do t’ju bënte pjesëtarë të një feje të\r\nvetme (islame), por (sipas dijes së Vet) Ai e lë të humbur atë që do, dhe\r\ne udhëzon tjetrin që do, e patjetër do të përgjigjeni për atë që vepruat.",
  "Mos i përdorni betimet tuaja për dredhi mes jush, e të rrëshqitni\r\npas forcimit, e ta shijoni të keqen (e dredhisë), për shkak se penguat\r\n(të tjerët) nga rruga e Allahut, e ju do të keni dënim të madh.",
  "Mos e shitni besën e dhënë Allahut për një vlerë të paktë, pse atë\r\nqë do ta keni tek Allahu është shumë më e dobishme për ju nëse jeni\r\nqë e dini.",
  "Ajo që e keni pranë vetes është e përkohshme, e ajo që është tek Allahu është e përjetshme. E Ne do t’ua japim atyre që ishin të\r\ndurueshëm shpërblimin më të mirë të asaj që vepruan.",
  "Kush bën vepër të mirë, qoftë mashkull ose femër, e duke qenë besimtar,\r\nNe do t’i japim atij një jetë të mirë (në këtë botë), e (në botën\r\ntjetër) do t’u japim shpërblimin më të mirë për veprat e tyre.",
  "Kur të lexosh Kuranin, kërko mbrojtjen e Allahut prej djallit të\r\nmallkuar.",
  "Vërtet, ai (shejtani) nuk ka kurrfarë fuqie kundër atyre që besuan\r\ndhe i janë mbështetur Zotit të tyre.",
  "Mbizotërimi i tij është vetëm mbi ata që e përkrahin atë dhe mbi\r\nata, që për shkak të tij u bënë idhujtarë.",
  "Kur një ajet e zëvendësojmë me një tjetër - e Allahu di më së miri\r\nse çka shpall - ata thonë: “Ti (Muhamed) je vetëm trillues”. Jo, por\r\nshumica e tyre nuk dinë.",
  "Thuaj: “Atë (Kuranin) e solli “Ruhul Kudus” - shpirti i shenjtë\r\n- plot vërtetësi nga Zoti yt, për t’i përforcuar edhe më ata që besuan,\r\ndhe për të qenë udhërrëfyes e përgëzim për muslimanët.",
  "Ne e dimë shumë mirë, se ata thonë: “Atë (Muhamedin) është\r\nduke e mësuar një njeri!” Mirëpo gjuha e atij nga i cili anojnë (supozojnë) ata është joarabe (e paqartë), e kjo (e Kuranit) është gjuhë arabe\r\ne stilit të lartë e të qartë.",
  "S’ka dyshim, se ata që nuk i besojnë ajetet (e Kuranit) e Allahut,\r\nata nuk i drejton Allahu në rrugën e drejtë dhe ata kanë një dënim të\r\ndhembshëm.",
  "Gënjeshtrën e trillojnë vetëm ata, që nuk i besojnë argumentet e\r\nAllahut; të tillët janë ata gënjeshtarët.",
  "Ai që pas besimit të tij e mohon Allahun, me përjashtim të atij\r\nqë dhunohet (për të mohuar), e zemra e tij është e bindur plotësisht\r\nme besim, por fjala është për atë që ia hap gjoksin mosbesimit, ata i ka\r\nkapur hidhërimi nga Allahu dhe ata kanë një dënim të madh.",
  "Këtë (dënim të madh), sepse ata më tepër e deshën jetën e kësaj\r\nbote, se sa jetën e botës tjetër, e Allahu nuk i udhëzon njerëzit jobesimtarë.",
  "Të tillët janë ata, që Allahu ua mbylli zemrat, dëgjimin dhe\r\npamjen e tyre dhe të tillët janë ata naivët.",
  "Është e vërtetë, se ata në botën tjetër, mu ata janë të dështuarit.",
  "Pastaj Zoti yt, atyre që pasi u torturuan, migruan, mandej luftuan dhe\r\nqëndruan, dhe pas të gjitha këtyre vuajtjeve, s’ka dyshim se Zoti yt atyre do\r\nt’ua falë dhe do t’i mëshirojë (Ai është që fal, është Mëshirues i madh).",
  "(Përkujto) Ditën që vjen kur çdo njeri do të përpiqet për vetveten\r\ndhe çdo njeriu do t’i plotësohet ajo që e meriton, e nuk u bëhet\r\npadrejtësi.",
  "Allahu sjell si shembull një fshat (vendbanim), që ishte i sigurt\r\ndhe i qetë, të cilit i vinte furnizimi nga të gjitha anët me bollëk, kurse\r\nata (banorët) i përbuzën të mirat e Allahut. Atëherë Allahu, për shkak\r\ntë sjelljes së tyre ua veshi petkun (ua ngjeshi) e urisë dhe të frikës.",
  "Atyre u pat ardhur i dërguari nga mesi i tyre, e ata e përgënjeshtruan\r\natë, prandaj i kapi dënimi, se ishin zullumqarë.",
  "E ju (besimtarë), hani pra nga të mirat që ua dha Allahu, të\r\nlejuara e të pastra, jini mirënjohës për dhuntitë e Allahut, nëse jeni të\r\nsinqertë në adhurim vetëm ndaj Tij.",
  "Ai ua ndaloi juve vetëm të ngordhurën, gjakun, mishin e derrit\r\ndhe atë që theret jo në emër të Allahut. E kush detyrohet (t’i hajë),\r\nduke mos qenë dhunues dhe duke mos e tepruar (në ngrënie), Allahu\r\nfal dhe është Mëshirues i madh.",
  "Mos i thuani asaj rrenës së gjuhëve tuaja: “Kjo është hallall, e kjo\r\nështë haram” e të shpifni ndaj Allahut rrenën. Vërtet, ata që shpifin\r\nrrenën ndaj Allahut, nuk kanë shpëtim.",
  "Kanë një përjetim të vogël (në këtë jetë), e do të kenë dënim të\r\npadurueshëm.",
  "E atyre që ishin jehudi (çifutë) u patëm ndaluar atë që të kemi\r\ntreguar më parë, po Ne nuk u bëmë padrejtësi atyre, por ata i patën\r\nbërë vetes padrejtësi.",
  "Pastaj Zoti yt për ata që nga mosdija bënë punë të këqija, e pastaj\r\nu penduan dhe bënë mirë, s’ka dyshim se Zoti yt është Shumë falës\r\ndhe Mëshirues i madh.",
  "Vërtet, Ibrahimi ka qenë shëmbëlltyrë e të mirave, adhurues i\r\nAllahut, besimtar i drejtë dhe nuk ka qenë nga idhujtarët.",
  "(ishte) Falënderues për të mirat e Tij. Ai (Allahu) e zgjodhi atë\r\n(për pejgamber) dhe e udhëzoi në rrugën e drejtë.",
  "Atë Ne e pajisëm me të mira në këtë botë, e në botën tjetër ai\r\nështë me më të mirët.",
  "Pastaj ty të shpallëm: “Ndiqe fenë e drejtë të Ibrahimit, se ai nuk\r\nka qenë nga idhujtarët (as jehudi, as i krishterë).",
  "E shtuna (festimi ose belaja e saj) iu është përcaktuar vetëm\r\natyre, që u kundërshtuan rreth saj. E Zoti yt do të gjykojë mes tyre në\r\nDitën e Gjykimit për atë që ata kundërshtoheshin.",
  "Ti (Muhamed) thirr për në rrugën e Zotit tënd me urtësi e\r\nkëshillë të mirë dhe polemizo me ata (kundërshtarët) me atë mënyrë\r\nqë është më e mira. Zoti yt është Ai, që e di më së miri atë që është\r\nlarguar nga rruga e Tij dhe Ai di më së miri për të udhëzuarit.",
  "Në qoftë se doni të merrni hak, atëherë ndëshkoni në atë masë\r\nsa jeni ndëshkuar ju; e nëse duroni, pa dyshim ai është më i mirë për\r\nata që durojnë.",
  "Pra, të jesh i durueshëm! Durimi yt është vetëm me ndihmën e\r\nAllahut. Ti mos u pikëllo për ata, as mos u brengos për dredhitë që\r\nbëjnë ata!",
  "S’ka dyshim se Allahu është me ata që janë të devotshëm (që\r\nruhen prej të këqijave), dhe me ata që janë bamirës.",
  "Pa të meta është Lartmadhëria e Atij, që robin e Vet e kaloi në një\r\npjesë të natës prej Mesxhidi Haramit (prej Qabes) gjer në Mesxhidi\r\nAksa (Bejti Mukades), rrethinën e së cilës Ne e kemi bekuar, (ia bëmë\r\nkëtë udhëtim) për t\u0027ia treguar atij disa nga argumentet Tona. Vërtet,\r\nAi është Dëgjuesi dhe Vështruesi i çdo gjëje.",
  "Edhe Musait Ne i kemi dhënë librin dhe atë (librin) e bëmë\r\nudhërrëfyes për Beni Israilët, që të mos marrin përveç Meje, ndonjë\r\nqë ia besojnë çështjet.",
  "Pasardhës të atyre që i bartëm (i shpëtuam) së bashku me Nuhun\r\n(bëhuni mirënjohës!). Vërtet ai ishte rob shumë falënderues.",
  "Ne iu kumtuam në libër Beni Israilëve: “Ju do të bëni shkatërrime\r\ndy herë në tokë dhe do të tejkaloni duke bërë zullum të madh”.",
  "Kur erdhi koha e premtimit të parë, Ne dërguam kundër jush\r\nnjerëzit Tanë, që ishin të fuqishëm e të ashpër (sulmues) dhe ata\r\nhulumtuan (rreth e përqark) përreth vendit (duke mos u frikësuar). E\r\nai (ndëshkim) ishte vendim i prerë.",
  "Pastaj, Ne ua kthyem juve mbisundimin kundër atyre, ju përforcuam\r\nme pasuri e me djem dhe ju shtuam më së shumti.",
  "Nëse bëni mirë, bëni për veten, e nëse bëni keq, bëni kundër vetes. E\r\nkur vjen koha e fundit (herën e dytë Ne i dërgojmë), që t\u0027ju shëmtojnë\r\nfytyrat tuaja, që të hyjnë në xhaminë (Aksa) sikurse hynë herën e parë\r\ndhe që të shkatërrojnë rrënjësisht atë që arrijnë.",
  "Zoti juaj do t’ju mëshirojë (nëse pendoheni), e nëse ju i ktheheni\r\n(të keqes), kthehemi (me ndëshkim) edhe Ne. E xhehenemin e kemi\r\nbërë burg për jobesimtarët.",
  "Është e vërtetë se ky Kuran udhëzon për atë rrugë, që është më\r\nse e vërteta, e besimtarët që bëjnë vepra të mira i përgëzon, se ata pa\r\ndyshim do të kenë shpërblim të madh.",
  "Ndërkaq për ata, që nuk e besojnë botën tjetër, Ne kemi përgatitur\r\nnjë dënim të rëndë.",
  "Njeriu (e tepron) lutet për keq, ashtu sikurse lutet për mirë, (po\r\nZoti nuk e pranon lutjen e tij për keq); njeriu (nga vetë natyra e tij)\r\nështë i ngutshëm.",
  "Ne i bëmë natën dhe ditën dy fakte (që dokumentojnë për fuqinë Tonë), e shenjën e natës e shlyem (e errësuam), e shenjën e ditës e\r\nbëmë të ndritshme, që të mund të angazhoheni për shfrytëzimin e\r\nbegative të dhuruara nga Zoti juaj, dhe që ta mësoni njehsimin e\r\nvjetëve dhe llogaritjen (e kohës). Ne kemi sqaruar çdo send në mënyrë\r\ntë hollësishme.",
  "Secilit njeri ia kemi ngjeshur në qafë fluturaken (shënimin - për\r\nveprimin) e tij, e në Ditën e Gjykimit Ne do t’ia prezantojmë atij libër\r\ntë hapur:",
  "“Lexo librin tënd, mjafton të jesh sot vetë llogaritës i vetvetes”.",
  "Kush e udhëzon veten në rrugën e drejtë, ai e ka udhëzuar vetëm\r\nveten e vet, e kush e humb (rrugën), ai e ka bërë humbjen kundër vetes\r\nsë vet, e askush nuk do ta bartë barrën e tjetrit. E Ne nuk dënuam\r\naskënd para se t’ia dërgojmë të dërguarin.",
  "Kur duam të shkatërrojmë ndonjë vend (popull), i urdhërojmë\r\npasanikët (parinë) e tyre (të jenë në rrugë), e ata kundërshtojnë;\r\natëherë zbatohet dënimi i merituar kundër tyre dhe i shkatërrojmë\r\nkrejtësisht.",
  "Sa e sa gjenerata i kemi shkatërruar pas Nuhut. Mjaft është Zoti\r\nyt i Njohur thellësisht dhe Vështrues i mëkateve të robërve të Tij.",
  "Kush është që ka si qëllim vetëm këtë botë, Ne atij që duam i\r\njapim në të aq sa duam, e pastaj atij ia bëjmë të hyjë në xhehenem i\r\nnënçmuar, i përbuzur.",
  "E kush e ka si qëllim botën tjetër, duke qenë ai besimtar, përpiqet\r\npër të ashtu si i takon asaj, angazhimi\r\ni tyre do të jetë i pranishëm (te Zoti).",
  "Ne secilit, atyre dhe atyre i japim nga të mirat e Zotit tënd dhe\r\ndhënia e Zotit tënd nuk është e kufizuar.",
  "Shiko se si Ne i kemi dalluar disa prej të tjerëve, po dallimi në\r\nbotën tjetër është më i madh, dhe është përparësi më e madhe.",
  "E mos shoqëro me Allahun ndonjë të adhuruar tjetër, e të bëhesh\r\ni qortuar, i papërkrahur.",
  "Zoti yt ka dhënë urdhër të prerë, që të mos adhuroni tjetër pos\r\nTij, që të silleni në mënyrë bamirëse ndaj prindërve. Nëse njërin prej\r\ntyre, ose që të dy i ka kapur pleqëria pranë kujdesit tënd, atëherë mos u\r\nthuaj atyre as “of - oh”, as mos u bëj i vrazhdë ndaj tyre, po atyre thuaju\r\nfjalë të mira (të buta, respektuese)",
  "Dhe në shenjë mëshire shtrije pranë tyre krahun përulës e\r\nrespektues dhe thuaj: “Zoti im! Mëshiroji ata të dy, sikurse më\r\nedukuan mua kur isha i vogël”.",
  "Zoti juaj e di më së miri atë që keni në shpirtin tuaj. Nëse keni\r\nqëllime të mira, vërtet Ai ua fal atyre që pendohen.",
  "Dhe jepi çdo të afërmi të drejtën që i takon, edhe të varfrit, edhe\r\nudhëtarit, po mos shpenzo tepër e pa rrugë.",
  "Ata që shpenzojnë tepër (mastrafxhinjtë) janë vëllezër (në veprim)\r\ntë djajve, e djalli është përbuzës i madh i Zotit të Tij.",
  "Nëse detyrohesh t’ua kthesh shpinën atyre (të afërmve etj.), duke\r\nkërkuar mëshirën, të cilën e shpreson nga Zoti yt (furnizim për t\u0027i\r\nndihmuar ata), atëherë thuaju atyre fjalë të mira (të lehta).",
  "Dhe mos e bëj dorën tënde të lidhur për qafe (mos u bëj koprrac),\r\ne as mos e shtrij në tërësi, e të mbetesh i qortuar dhe duarthatë (nga\r\nshpenzimi i tepërt).",
  "S’ka dyshim, se Zoti yt është Ai që furnizon me bollëk atë që do\r\ndhe ia kufizon atij që do. Ai është i Njohur hollësisht për robërit e vet\r\ndhe Vështrues i tyre.",
  "Ju mos i vrisni fëmijët tuaj nga frika e varfërisë, se Ne ua sigurojmë furnizimin atyre dhe juve, e vrasja e tyre është mëkat i madh.",
  "Dhe mos iu afroni imoralitetit (zinasë), sepse vërtet ai është vepër\r\ne shëmtuar dhe është një rrugë shumë e keqe.",
  "Dhe mos e vrisni njeriun, që Allahu e ka ndaluar (vrasjen e tij),\r\npërveç me drejtësi (që e kërkon sheriati). E kush vritet pa të drejtë (pa\r\nfaj), kujdestarit të tij Ne i kemi dhënë të drejtë (të kërkojë drejtësinë),\r\ne ai të mos e kalojë kufirin në vrasje përderisa ai është i ndihmuar\r\n(prej Zotit).",
  "Mos iu afroni pasurisë së jetimit ndryshe vetëm në mënyrë më\r\ntë mirë (për t’ia shtuar), derisa ai ta arrijë pjekurinë e vet. Premtimin\r\nzbatojeni, pse për premtimin ka përgjegjësi.",
  "Masën mbusheni kur matni (me enë) dhe peshoni me peshore të\r\ndrejtë (precize). Kjo është më e dobishme dhe ka përfundim më të\r\nmirë.",
  "Mos iu qas asaj për të cilën nuk ke njohuri, pse të dëgjimi, shikimi\r\ndhe zemra, për të gjitha këto ka përgjegjësi.",
  "Dhe mos ec nëpër tokë me mburrje, pse ti, as nuk mund ta çash\r\ntokën, as nuk mund ta arrish lartësinë e maleve.",
  "E keqja e të gjitha këtyre është e urrejtur te Zoti yt.",
  "Këto janë nga urtësia, që Zoti yt ta shpalli ty. Mos shoqëro me\r\nAllahun ndonjë të adhuruar tjetër e të hidhesh në xhehenem i qortuar\r\ndhe i larguar.",
  "A mos iu dalloi Zoti juaj me djem, e për vete zgjodhi melaike, që ju\r\ni mendoni femra? Vërtet, ju jeni duke thënë fjalë të mëdha (të rënda).",
  "Ne sqaruam në mënyrë të ndryshme (argumentet) në këtë Kuran,\r\nnë mënyrë që ata të nxjerrin përvojë, por kjo nuk iu shtoi atyre tjetër,\r\nvetëm se largim (nga e vërteta).",
  "Thuaj: “Sikur të kishte të adhuruar të tjerë përveç Atij, sikundër\r\nthonë ata, atëherë ata (zotat) do të kërkonin rrugë për mbizotërim\r\nndaj Zotëruesit të Arshit (për t’ia marrë pushtetin)”.",
  "I pa të meta është Ai, Lartësia e Tij është e madhe nga ajo që\r\nthonë ata.",
  "Lartmadhëri të merituar i shprehin Atij shtatë qiejt e toka dhe çka\r\nka në to, e nuk ka asnjë send që nuk e madhëron (nuk i bën tesbih),\r\nduke i shprehur falënderim Atij, por ju nuk e kuptoni atë madhërim\r\ntë tyre (pse nuk është në gjuhën tuaj). Ai është i Butë dhe Shumëfalës.",
  "Kur ti e lexon Kuranin në mes teje dhe atyre, që nuk e besojnë\r\nbotën tjetër Ne vëmë një perde të padukshme.",
  "Ndërkaq në zemrat e tyre vëmë një mbulesë dhe shurdhim të thellë\r\ntë veshëve të tyre, që nuk mund ta kuptojnë atë. E kur e përmend ti në\r\nKuran Zotin tënd, vetëm Atë, ata ikin prapa dhe largohen",
  "Ne e dimë më së miri përse ata e dëgjojnë atë (Kuranin), kur vijnë\r\ntë dëgjojnë ty, dhe kur ata bisedojnë fshehtazi, dhe kur ata zullumqarë\r\nthonë: “Ju nuk jeni duke pasuar tjetër, përveç një njeri të magjepsur!”",
  "Shih se si të mveshin ty epitete (i çmendur, poet, i magjepsur),\r\nprandaj ata kanë humbur dhe nuk mund ta gjejnë rrugën (e vërtetë).",
  "Ata thanë: “A pasi të bëhemi eshtra të kalbur, dhe e pluhur, a mos\r\ndo të bëhemi krijesë e re e ringjallur?”",
  "Thuaj: “Edhe nëse të jeni gurë a hekur,",
  "ose ndonjë krijesë që ju duket e madhe (Allahu do t’ju ringjallë)”.\r\nAta do të thonë: “Kush do të na rikthejë neve në jetë?” Thuaj: “Ai që\r\nju krijoi për të parën herë!” E ata do t’i tundin kokat e tyre nga ti e do\r\ntë thonë: “Kur është ajo (ringjallja)?” Thuaj: “Ajo gjithsesi është afër!”",
  "(ringjallja është) Atë ditë kur Ai ju thërret, kurse ju i përgjigjeni të\r\npërulur e duke e lavdëruar Atë, e ju duket se nuk qëndruat (në Dunja)\r\nvetëm pak kohë.",
  "E ti robërve të Mi thuaju: “Le ta thonë atë që është më e mira,\r\npse djalli ndërsen mes tyre, e është e ditur se djalli është armik i hapët\r\ni njeriut”.",
  "Zoti i juaj e di më së miri gjendjen tuaj, nëse Ai do ju mëshiron,\r\ndhe nëse Ai do ju dënon, e ty (Muhamed) nuk të kemi dërguar roje të\r\ntyre (nuk ta besuam ty punën e tyre e t’i fusësh me dhunë në besim).\r\n55. Zoti yt e di më së miri gjendjen e atij, që është në qiej e tokë. Ne\r\nkemi dalluar disa pejgamberë nga të tjerët, prandaj Davudit i kemi\r\ndhënë Zeburin (shënime).",
  "Zoti yt e di më së miri gjendjen e atij, që është në qiej e tokë. Ne\r\nkemi dalluar disa pejgamberë nga të tjerët, prandaj Davudit i kemi\r\ndhënë Zeburin (shënime).",
  "Thuaj: “Ftoni ata, të cilët i menduat (zota) pos Atij, e ata nuk\r\nmund ta heqin prej jush mjerimin, as nuk mund ta mënjanojnë”.",
  "Të tillët që këta po lusin (pos Zotit), vetë ata kërkojnë afrimin (te\r\nZoti i vërtetë), shpresojnë në mëshirën e Tij dhe i frikësohen dënimit\r\ntë Tij. Vërtet, dënimit të Zotit tënd është për t’iu ruajtur.",
  "Nuk ka asnjë nga fshatrat (nga vendbanimet e kundërshtarëve), e\r\nqë Ne nuk do ta shkatërrojmë, ose ndëshkojmë atë me një dënim të\r\nashpër para Ditës së Kijametit. Kjo është e theksuar në Libër (Levhi\r\nMahfudh).",
  "Neve nuk na pengoi asgjë, që t\u0027u sjellim argumente (mrekulli), pos asaj që ata të parët i përgënjeshtruan ato. Ne i dhamë Themudit deven\r\n(mrekulli) konkrete, e ata e mohuan atë. E mrekullitë (ose fenomenet\r\nnatyrore që shkatërrojnë) Ne nuk i dërgojmë për tjetër vetëm për\r\nfrikësim.",
  "Përkujto, kur Ne të thamë: “Zoti yt ka përfshirë (me dijen e Vet)\r\ntë gjithë njerëzit (e di që këta nuk besojnë, edhe nëse ju sjell mrekulli).\r\nE atë pamjen tënde që ta treguam (natën e Miraxhit) dhe pemën e\r\nmallkuar (të përmendur në Kuran), nuk i bëmë për tjetër vetëm se\r\nsprovë për njerëz. Ne i frikësojmë ata (idhujtarët), po nuk iu shton ai\r\ntjetër vetëm se rebelim të madh.",
  "Përkujto kur Ne iu thamë engjëjve: “Bëni sexhde Ademit!” (në\r\nshenjë përshëndetjeje) e ata i bënë, me përjashtim të Iblisit. Ai tha: “A\r\nt’i bëj sexhde atij, që e krijove nga balta?\u0022",
  "(Mandej vazhdoi e) Tha: “A e sheh (i tha Zotit) këtë që Ti e\r\nvlerësove mbi mua, nëse më lë të jetoj deri në Ditën e Kijametit unë\r\ngjithsesi do t’i shfaros pasardhësit e tij, me përjashtim të një pakice”.",
  "(Zoti) Tha: “Shko, e kush prej tyre vjen pas teje shpërblimi juaj\r\nështë xhehenemi, shpërblim i plotë”.",
  "Dhe me atë alarmin e zërit tënd mashtroje atë që mundesh prej\r\ntyre, me kalorësit e këmbësorët e tu thirri (bërtitu) ata, përzieju me ta\r\nnë pasuri dhe në fëmijë dhe premtoju atyre, po shejtani nuk iu premton\r\ntjetër, përveç se mashtrim.",
  "Në të vërtetë, ti nuk ke kurrfarë fuqie ndaj robërve të Mi. Mbrojtja\r\ne Zotit tënd është e mjaftueshme (për ata).",
  "Zoti juaj është Ai që për ju mundësoi lundrimin e anijeve në det,\r\nnë mënyrë që të kërkoni nga të mirat e Tij. Vërtet, Ai është shumë\r\nMëshirues ndaj jush.",
  "E kur ju kap juve paniku (frika) në det, i humbni (nga kujtesa) ata\r\nqë i lutni, iu mbetet vetëm Ai (Allahu), mirëpo pasi Ai t’ju shpëtojë e\r\ntë arrini në tokë ia ktheni shpinën. Ashtu, njeriu është përbuzës.",
  "A mos jeni të siguruar, që nuk do t’iu shafitë në tokë, ose nuk do\r\nt’ju lëshojë ndonjë shtrëngatë e ju nuk do të keni mbrojtës.",
  "A mos jeni të sigurt se Ai nuk do t’ju kthejë një herë tjetër në det,\r\ne t’ju lëshojë ndonjë furtunë të erës, e për shkak të mosbesimit tuaj\r\nt’ju fundosë, e pastaj nuk do të gjeni kush do të hakmerrej kundër\r\nnesh për ju.",
  "Ne vërtet i nderuam pasardhësit e Ademit (njerëzit), iu mundësuam\r\ntë udhëtojnë hipur në tokë e në det, i begatuam me ushqime të\r\nmira, i vlerësuam ata (i lartësuam) ndaj shumicës së krijesave, që Ne\r\ni krijuam.",
  "(Përkujto) Ditën kur do të thërrasim çdo njeri me prijësin (librin,\r\npejgamberin, shënimet e veprave) e tyre. E atij që i jepet libri i tij nga\r\ne djathta e tij, të tillët i lexojnë shënimet e tyre (të mira), dhe nuk iu\r\nbëhet e padrejtë asnjë fije.",
  "E kush ka qenë i verbër në këtë (botë) ai do të jetë edhe në botën\r\ntjetër i verbër dhe më i humburi i rrugës së drejtë.",
  "Në të vërtetë ata (idhujtarët) gati arritën të të sprovojnë ty nga ajo\r\nqë Ne ta shpallëm, e të trillosh tjetër nga çka të shpallëm, e atëherë\r\ndo të zinin ty mik.",
  "Dhe sikur Ne të mos të kishim forcuar ty, ti gati anove diçka pak\r\ntek ata.",
  "E atëherë Ne do ta shijonim mundimin dyfish të kësaj jete dhe\r\ndyfish të jetës tjetër, e pastaj ti nuk do të gjeje mbrojtës kundër Nesh.",
  "Ata gati të shqetësuan në tokë (në Meke) për të përzënë prej saj,\r\npo atëherë edhe ata nuk do të mbeteshin pas teje (pas pak kohe do të\r\nshkatërroheshin).",
  "Ky është ligji i Tij edhe me të dërguarit që i dërgoi para teje. E në\r\nligjin Tonë ti nuk gjen ndryshim.",
  "Fale namazin kur zbret (nga zeniti) dielli, e deri në errësirën e\r\nnatës dhe duke bërë lutjen (namazin) e agimit. Vërtet, lutja e agimit\r\nështë e dëshmuar.",
  "Dhe në një pjesë të natës zgjohu me të (me Kuranin - namazin),\r\nështë e sigurt se Zoti yt do të ngrejë ty në një vend të lavdishëm.",
  "Dhe thuaj: “Zoti im, më shpjer në një vend të mirë dhe më nxirr\r\nnë mënyrë të ndershme dhe nga ana Jote më dhuro fuqi ndihmuese”.",
  "Dhe thuaj: “Erdhi e vërteta e u zhduk e kota”. Vërtet, e kota gjithnjë\r\nka qenë e zhdukur.",
  "Ne të shpallim Kuranin, që është shërim dhe mëshirë për\r\nbesimtarët, kurse jobesimtarëve nuk iu shton tjetër përpos dëshpërim.",
  "E kur e begatojmë (me të mira) njeriun, ai prapësohet dhe largohet\r\ni mashtruar, e kur e godet e keqja, ai humb shpresën.",
  "Thuaj: “Secili vepron sipas rrugës së vet, e Zoti juaj e di më së miri\r\npër atë që është në rrugë më të drejtë”.",
  "Të pyesin ty për shpirtin; Thuaj: “Shpirti është çështje që i përket\r\nvetëm Zotit tim, e juve ju është dhënë fort pak dije”.",
  "Po të kishim dëshiruar Ne do ta shlyenim nga gjoksi yt atë që ta\r\nshpallëm ty, e ti nuk do të gjeje mbrojtës që do të ruante.",
  "Por kjo është mëshirë nga Zoti yt dhe mirësia e Tij ndaj teje vërtet\r\nështë e madhe.",
  "Thuaj: “Edhe sikur të bashkoheshin njerëzit dhe xhinët për të\r\nsjellë një Kuran të tillë, ata nuk do të mund të bënin si ky, sado që do\r\nta ndihmonin njëri-tjetrin”.",
  "89. Ne iu sqaruam njerëzve në këtë Kuran\r\nshembuj (argumente) të çdo lloji, e shumica e njerëzve nuk deshi tjetër\r\nvetëm mohimin.",
  "Ata thanë: “Nuk të besojmë ty derisa të na nxjerrësh prej tokës\r\nburime”.",
  "Ose (nuk të besojmë deri sa) të kesh kopshte me hurma e me\r\nrrush, e të bësh të rrjedhin vazhdimisht lumenj në mesin e tyre.",
  "Ose (nuk të besojmë derisa) të bjeri mbi ne qielli copa - copa,\r\nashtu si po mendon ti (se do të na dënojë Zoti), apo të na sjellësh\r\nAllahun dhe engjëjt pranë nesh",
  "Ose të kesh një shtëpi prej ari, apo të ngjitesh lart në qiell, po ne\r\nnuk të besojmë për ngjitjen tënde derisa të na sjellësh një libër që ta\r\nlexojmë?!” Thuaj: “Subhanallah - i Madhërishëm është Zoti im, a mos\r\njam unë tjetër vetëm se njeri, pejgamber?",
  "Po njerëzit nuk i pengoi tjetër që të besojnë, kur iu erdhi atyre\r\nshpallja, vetëm se thoshin: “A thua Allahu e dërgoi njeriun pejgamber?”",
  "Thuaj: “Sikur të kishte në tokë engjëj që ecin qetë (si njerëzit), Ne\r\ndo t’u çonim atyre nga qielli engjëj pejgamberë!”",
  "Thuaj: “Allahu më mjafton për dëshmitar mes meje dhe mes jush,\r\nAi i njeh hollësisht dhe i sheh robërit e vet”.",
  "Atë që Allahu e drejton në rrugë të drejtë, ai është udhëzuar, e atë\r\nqë e lë të humbur, për ata nuk do të gjesh ndihmëtarë përveç Atij. Ne\r\nDitën e Kijametit i tubojmë ata, duke i tërhequr rrëshqanas me fytyra\r\npërdhe, të verbër, memecë, të shurdhët. Vendi i tyre është xhehenemi,\r\nsa herë që të pushojë flaka Ne ua shtojmë flakën e zjarrit.",
  "Ai (dënim) është meritë e tyre, sepse ata mohuan argumentet tona\r\ndhe thanë: “A pasi të bëhemi eshtra e pluhur do të ringjallemi krijesë\r\ne re?”",
  "A nuk e kuptuan ata, se Allahu që krijoi qiejt e tokën është i\r\nPlotfuqishëm, që të krijojë ashtu siç janë ata, dhe Ai ua ka caktuar\r\nafatin (e vdekjes e të ringjalljes) në të cilin nuk ka dyshim, po\r\nzullumqarët nuk deshën tjetër vetëm të refuzojnë.",
  "Thuaj: “Sikur t’i kishit depot e begative të Zotit tim, nga frika se\r\npo shpenzohen do të bëheshit koprracë; njeriu është dorështrënguar”.",
  "Ne i patëm dhënë Musait nëntë argumente (mrekulli) të qarta.\r\nPyeti pra ti (Muhamed) Beni Israilët (nëse duan të dëshmojnë), kur ai iu ka ardhur atyre (Musai), e atij i pat thënë faraoni: “O Musa, unë\r\nmendoj ti je i magjepsur!”",
  "Ai (Musai) tha: “Po ti e di se ato (mrekullitë) nuk i zbriti kush\r\ntjetër pos Zotit të qiejve e të tokës, i zbriti të dukshme, e unë besoj, o\r\nfaraon, se ti je i shkatërruar”.",
  "Ai (faraoni) deshi t’i dëbojë ata nga vendi (Egjipti), kurse Ne e\r\npërmbysëm atë dhe të gjithë ata, që ishin me të së bashku.",
  "Pas tij Beni Israilëve iu thamë: “Rrini në vend, e kur të vijë koha\r\ne botës tjetër, Ne ju sjellim të gjithëve të përzier”.",
  "Ne me urtësi e zbritëm atë (Kuranin) dhe me urtësi është zbritur.\r\nE ty nuk të dërguam tjetër vetëm se përgëzues dhe qortues.",
  "Dhe (ta shpallëm) Kuranin, që Ne e ndamë pjesë - pjesë për t\u0027ua\r\nlexuar njerëzve dalëngadalë dhe ashtu e shpallëm atë një pas një.",
  "Thuaj: “I besuat ju atij, ose nuk i besuat (atij nuk i bëhet dëm), e\r\natyre që iu është dhënë dijeni (nga librat e parë) para tij, kur iu lexohet\r\natyre, ata hidhen me fytyra (përdhe) duke i bërë sexhde”.",
  "Dhe thonë: “I Lartësuar është Zoti ynë, premtimi i Zotit tonë\r\nështë realizuar”.",
  "Dhe duke qarë hidhen me fytyra (kur dëgjojnë Kuranin) dhe ai\r\nua shton edhe më përuljen (ndaj Allahut).",
  "Thuaj: “Thërrisni: Allah ose thërrisni Rrahman, me cilindo që ta\r\nthërrisni (me këta dy emra), emrat e Tij janë më të bukurit. E ti mos e\r\nngrej zërin (duke lexuar) në namazin tënd, po as mos e ul tepër në të,\r\nmes kësaj kërkoje një rrugë mesatare\u0022.",
  "Dhe thuaj: “Lavdëruar qoftë Allahu, i cili nuk pati fëmijë dhe\r\nnuk ka për Të shok në sundim, dhe sa i përket aftësisë, nuk ka nevojë\r\npër ndihmëtarë, dhe madhëroje Atë me madhërinë që i takon”.",
  "E tërë lavdia i takon vetëm Allahut, që ia zbriti robit të vet Librin\r\ndhe në të nuk lejoi ndonjë kundërthënie.",
  "(ia zbriti) Të saktë (pa shmangie), për t’ua tërhequr vërejtjen (atyre\r\nqë nuk besojnë) ndaj një dënimi të rëndë prej Tij, e për t’i përgëzuar\r\nbesimtarët, që bëjnë vepra të mira, se ata do të kenë një shpërblim të\r\nmrekullueshëm,",
  "duke qenë në të përgjithmonë.",
  "Dhe për t’ua tërhequr vërejtjen atyre që thanë, se Allahu ka fëmijë.",
  "Dhe për atë (fëmijë), as ata, e as të parët e tyre nuk kanë kurrfarë\r\ndije. Sa e madhe është ajo fjalë që del nga gojët e tyre, e ata nuk thonë\r\ntjetër vetëm se gënjeshtër.",
  "A thua ti do ta shkatërrosh veten nga hidhërimi pas tyre, nëse ata\r\nnuk i besojnë këtij ligjërimi (Kuranit)?",
  "Gjithçka që është mbi tokë Ne e bëmë stoli të saj për t’i provuar ata,\r\nse cili prej tyre do të jetë më vepërmirë.",
  "Ne kemi për ta bërë gjithçka që është mbi të dhe’ pa bimë\r\n(shkatërrojmë çdo gjelbërim).",
  "A mos mendove ti, se ata të vendosurit e shpellës dhe Rekimit ishin\r\nnga mrekullitë Tona më të çuditshme?",
  "Kur djelmoshat u strehuan në shpellë e thanë: “O Zoti ynë, na\r\ndhuro nga ana Jote mëshirë dhe na përgatit udhëzim të drejtë në tërë\r\nçështjen tonë!”",
  "Ne iu vumë mbulojë mbi veshët e tyre (i vumë në gjumë) në\r\nshpellë për disa vite me radhë.",
  "Pastaj ata i zgjuam (prej gjumit) për të parë, se cili prej atyre dy\r\ngrupeve është më preciz në njehsimin e kohës sa qëndruan gjatë.",
  "Ne po të rrëfejmë saktë çështjen e tyre. Ata ishin disa djelmosha,\r\nkishin besuar Zotin e tyre, e Ne atyre edhe më shumë ua shtuam\r\nbindjen.",
  "Edhe i forcuam zemrat e tyre (i bëmë të qëndrueshëm), saqë kur\r\nu ngritën, thanë: “Zoti ynë është Zot i qiejve e i tokës, nuk adhurojmë\r\nndonjë zot tjetër pos Tij”, pse atëherë do të thoshim diçka shumë\r\nmizore!”",
  "Këta, populli ynë ka besuar zota të tjerë pos Atij, pse pra nuk\r\nsjellin ndonjë argument të qartë për ata? A ka më mizor, se ai që shpif\r\ngënjeshtër ndaj Allahut?",
  "Derisa jeni izoluar prej tyre dhe prej asaj që adhurojnë ata, pos\r\nAllahut, atëherë strehohuni në shpellë, e Zoti juaj ju dhuron nga\r\nmëshira e tij e gjerë dhe ju lehtëson në çështjen tuaj atë që është në\r\ndobinë tuaj.",
  "Dhe ti e shihje diellin, kur lindte bartej prej shpellës së tyre nga\r\nana e djathtë, e kur perëndonte largohej nga ata nga ana e majtë, e\r\nata ishin në një vend të gjerë të saj. Kjo ishte një nga argumentet e\r\nAllahut. Atë që e udhëzon Allahu ai vërtet është i udhëzuar, e atë që e\r\nhumb, ti nuk do të gjesh për të ndihmës që do ta udhëzonte.",
  "Do të mendoje se ata janë të zgjuar, ndërsa ata ishin të fjetur, e Ne i rrotullonim herë në krahun e djathtë e herë në të majtin. Qeni i tyre\r\ni kishte shtrirë këmbët e para pranë hyrjes. Sikur të kishe hasur në\r\nta do të ishe kthyer duke ikur dhe do të ishe mbushur frikë prej tyre.",
  "Ashtu (sikurse i vumë në gjumë) i zgjuam ata që të pyesin njëritjetrin\r\n(se sa kanë fjetur). Njëri prej tyre foli e tha: “Sa keni ndenjur?”\r\nAta thanë: “Kemi ndejur një ditë ose një pjesë të ditës!” Disa thanë:\r\n“Zoti juaj e di më së miri se sa keni ndejur, prandaj dërgojeni njërin\r\nprej jush me këtë argjend (monedhë argjendi) në qytet, e të zgjedhë\r\nushqim më të mirë, e t’ua sjellë atë juve dhe le të ketë shumë kujdes e\r\ntë mos i japë të kuptojë askujt për ju”.",
  "Pse, nëse ata (të qytetit) kuptojnë për ju, do t’ju mbysin me gurë, ose\r\ndo t’ju kthejnë në fenë e tyre, e atëherë kurrë nuk keni për të shpëtuar.",
  "Dhe ashtu (sikurse i zgjuam nga gjumi) i zbuluam (t’i shohin\r\nnjerëzit), e të kuptojnë se premtimi i Allahut (për ringjalljen) është i\r\nsigurt dhe se katastrofa e përgjithshme (Kijameti) është e padyshimtë.\r\n(I zgjuam) Mu atëherë kur ata (populli) bisedonin për çështjen e\r\ntyre dhe thanë: \u0022Ndërtojuni atyre një ndërtesë (të jetë shenjë). Zoti\r\ni tyre di më së miri për ta. E ata që ishin me shumicë thanë: “Do të\r\nndërtojmë gjithqysh në hyrjen e tyre një xhami”.",
  "Ata (që bisedonin për këtë) do të thonë: “Ishin tre, i katërti i tyre\r\nishte qeni i tyre, dhe thonë: “Ishin pesë, e qeni i tyre ishte i gjashti i\r\ntyre”, kjo ishte hamendje, po edhe thonë: “Ishin shtatë, e qeni i tyre\r\nishte i teti!” Thuaj: “Zoti im di më së miri për numrin e tyre, përveç një\r\npakice nuk di kush për ta, e ti (Muhamed) mos polemizo për numrin\r\ne tyre vetëm ashtu në tërësi, dhe mos pyet askënd për ta”.",
  "Dhe mos thuaj kurrsesi për ndonjë çështje: “Unë do ta bëj këtë\r\nnesër”,",
  "vetëm (nëse i shton): “Në dashtë Allahu!” E kur të harrosh, përmende\r\nZotin tënd dhe thuaj: “Shpresohet se Zoti im do të më japë\r\nudhëzim edhe më të afërt prej këtij (të as-habi kehfit)”.",
  "(dhe thonin) Ata qëndruan në shpellën e tyre treqind e nëntë vjet.",
  "Thuaj: “Allahu e di më së miri sa kanë ndenjur, Atij i takon\r\nfshehtësia e qiejve dhe e tokës. Sa Vështrues dhe Dëgjues i çdo gjëje\r\nqë është Ai! Pos Tij ata (njerëzit) nuk kanë ndihmëtarë. Në vendimin\r\ne Tij nuk mund t’i përzihet askush.",
  "Lexo çka të është shpallur ty nga libri i Zotit tënd! Nuk ka kush,\r\nqë mund t\u0027i ndryshojë fjalët e Tij dhe pos Tij, nuk mund të gjesh\r\nstrehim.",
  "Përkufizoje veten tënde me ata që lusin Zotin e tyre mëngjes e\r\nmbrëmje, e që kanë si qëllim kënaqësinë (razinë) e Tij, dhe mos i hiq\r\nsytë e tu prej tyre e të kërkosh bukurinë e kësaj bote dhe mos iu bind\r\natij, që ia kemi shmangur zemrën e tij prej përkujtimit ndaj Nesh dhe\r\ni është dhënë epshit të vet, pse puna e tij ka mbaruar.",
  "E ti thuaj: “E vërteta është nga Zoti juaj, e kush të dojë, le të besojë,\r\ne kush të dojë, le të mohojë. Ne kemi përgatitur për jobesimtarët zjarr,\r\nqë muret e tij (të flakës) i rrethojnë ata, e nëse kërkojnë shpëtim,ndihmohen me një ujë si katran që fërgon fytyrat. E shëmtuar është\r\najo pije, e vend i keq është ai”.",
  "E ata që besuan dhe bënë vepra të mira, s’ka dyshim se Ne nuk i\r\nhumbim shpërblimin atij që është bamirës.",
  "Të tillët e kanë vendin në xhenetin e Adnit, nën të cilin rrjedhin\r\nlumenj; e aty stolisen me rrathë të artë dore dhe ata veshin rroba të\r\ngjelbra prej mëndafshi të hollë e të trashë, janë mbështetur aty në\r\nshtretër. Sa shpërblim i mrekulleshëm është dhe sa vend i bukur është\r\nai.",
  "E ti sillu atyre (që kërkuan t’i largosh varfanjakët) si shembull dy\r\nnjerëz; njërit prej tyre i dhamë dy kopshte (vreshta) nga rrushi dhe ato\r\ni rrethuam me hurma, e në mes atyre të dyjave bimë të tjera.",
  "Të dy kopshtet jepnin frutat e veta pa munguar prej tyre asgjë, e në\r\nmesin e tyre bëmë të rrjedhë një lumë.",
  "Ai kishte edhe pasuri tjetër. E ai atij shokut të vet (që ishte besimtar)\r\ni tha: - duke iu krenuar atij - “Unë kam pasuri më shumë se ti, e\r\nkam edhe krah më të fortë!”",
  "Dhe ai hyri në kopshtin e vet (e me besimtarin për dore), po duke\r\nqenë dëmtues i vetes (duke mos besuar dhe duke u krenuar) tha: “Unë\r\nnuk mendoj, se zhduket kjo kurrë!”",
  "Dhe nuk besoj se do të ndodhë Kijameti (Dita e Gjykimit), por\r\nnëse bëhet që të kthehem te Zoti im, pa dyshim do të gjej ardhmëri\r\nedhe më të mirë se kjo”.",
  "Atij ai shoku i vet (besimtari) i tha - duke e polemizuar atë - “A e\r\nmohove Atë që të krijoi ty nga dheu, pastaj nga një pikë uji, pastaj të\r\nbëri njeri të plotë?”",
  "“Por për mua, Ai Allahu është Zoti im, e Zotit tim unë nuk i bëj\r\nshok askënd!”",
  "E pse ti kur hyre në kopshtin tënd nuk the: “Ma shaell llah, la\r\nkuvvete il-la bil-lah” - (Allahu çka do, bëhet, s’ka fuqi pa ndihmën e\r\nTij). Nëse ti më sheh mua se unë kam më pak prej teje edhe pasuri\r\nedhe fëmijë (krah më të dobët).",
  "Po unë shpresoj, se Zoti im do të më japë edhe më të mirë nga\r\nkopshti yt, e këtij tëndit t’i shkaktojë fatkeqësi nga qielli e të bëhet\r\ntokë e lëmuar (e shkretë).",
  "Ose të gdhijë uji i saj i shterur, e ti kurrsesi nuk mund ta kërkosh\r\natë!”",
  "Dhe vërtet, u shkatërruan frutat e tij, e ai filloi t’ju bjerë duarve (i\r\npikëlluar) nga ajo që kishte shpenzuar në të, e ajo ishte rrënuar e bërë\r\nrrafsh me tokën dhe thoshte: “O i mjeri unë, të mos i kisha bërë Zotit\r\ntim askënd shok!”",
  "E nuk pati krah (grup), përveç Allahut të vërtetë, që t\u0027i ndihmojë\r\natij dhe nuk mundi ta pengojë.",
  "Në atë vend ndihma është vetëm e Allahut të vërtetë. Ai është\r\nShpërblyesi më i mirë dhe tek Ai është përfundimi më i mirë.",
  "E ti (Muhamed) paraqitjau atyre shembullin e kësaj bote, që është\r\nsi një ujë (shi), që Ne e lëshojmë nga qielli, e prej tij bima e tokës\r\nzhvillohet e shpeshtohet, saqë përzihet mes vete, e pas pak ajo bëhet\r\nbyk (pas tharjes), që e shpërndajnë erërat. Allahu është i Plotfuqishëm\r\npër çdo send.",
  "Pasuria dhe fëmijët janë stoli e jetës së kësaj bote, kurse veprat e\r\nmira (fryti i të cilave është i përjetshëm) janë shpërblimi më i mirë te\r\nZoti yt dhe janë shpresa më e mirë.",
  "(Përkujto) Ditën kur Ne i shkulim kodrat, dhe tokën e sheh të\r\nsheshtë (të zbuluar) dhe Ne i tubojmë ata, e nuk na mbetet asnjë prej\r\ntyre pa e tubuar.",
  "Dhe ata do të prezantohen para Zotit tënd të rreshtuar (e iu\r\nthuhet atyre): “Na erdhët ashtu, si ju krijuam juve herën e parë, por ju\r\npatët menduar, se Ne nuk kemi caktuar për ju ringjallje”.",
  "Dhe vihet libri (i veprave), e i sheh mëkatarët të frikësuar nga\r\nshënimet, që janë në të dhe thonë: \u0022Të mjerët ne, ç\u0027është puna e këtij\r\nlibri, që nuk ka lënë, as (mëkat) të vogël, e as të madh pa e përfshirë?”,\r\ndhe atë që vepruan e gjejnë të gatshme - prezente, e Zoti yt nuk i bën\r\npadrejtësi askujt.",
  "(Përkujto) Kur iu thamë engjëjve: “Përuljuni Ademit, e ata iu\r\npërulën përpos Iblisit. Ai ishte nga xhinët, prandaj nuk e respektoi\r\nurdhrin e Zotit të vet”. Vallë, a në vend Timin do ta merrni për mik\r\natë dhe pasardhësit e tij, ndërsa ata janë armiqtë tuaj?” Sa këmbim i\r\nshëmtuar është ai i jobesimtarëve!",
  "Unë nuk ua prezantova krijimin e qiejve e të tokës atyre që po i\r\nadhuroni, e as krijimin e vetë atyre, e as nuk mora ndihmëtarë të humburit.",
  "E ditën kur Ai thotë: “Thirrni ata, për të cilët menduat, se janë\r\nbashkëpunëtorët e Mi!” I thërrasin, por ata nuk iu përgjigjen (për\r\nndihmë) atyre dhe ato lidhjet e tyre (në Dunja) Ne i zhdukim.",
  "Kriminelët e shohin zjarrin dhe binden, se do të hidhen në të, dhe\r\nse nuk gjejnë shtegdalje prej tij.",
  "Në këtë Kuran Ne parashtruam çdo lloj shembulli për hir të\r\nnjerëzve, po njeriu (jobesimtar) më shumë se çdo tjetër është kundërshtar.",
  "Pasi t’u ketë ardhur udhëzimi njerëzit nuk i pengoi tjetër të besojnë\r\ndhe të kërkojnë falje prej Zotit të tyre, vetëm se presin t’u vijë edhe atyre\r\nfatkeqësia e popujve të mëparshëm, ose t’u vijë atyre dënimi ballë për ballë.",
  "Ne nuk i dërgojmë ndryshe të dërguarit pos vetëm si përgëzues e\r\nqortues. E megjithatë ata që nuk besuan polemizojnë me të pavërtetën,\r\nnë mënyrë që me të ta mbizotërojnë të vërtetën, dhe argumentet e\r\nMia, dhe atë me çka u qortuan i marrin për tallje.",
  "Kush është më zullumqar, se ai që është këshilluar me argumentet\r\ne Zotit të vet, e ua kthen shpinën atyre dhe harron atë që vetë e punoi?\r\nNe kemi vënë mbi zemrat e tyre mbulesë, në mënyrë që të mos\r\ne kuptojnë atë (Kuranin), kurse në veshët e tyre shurdhim, prandaj\r\nedhe nëse i thërret ti ata në rrugë të drejtë, ata si të tillë nuk do të\r\nudhëzohen kurrë.",
  "Zoti yt është Falës i madh dhe bën mëshirë të madhe, sikur t’i\r\nndëshkonte ata për atë që kanë vepruar, do t’ua shpejtonte atyre tashti\r\ndënimin, por ata kanë momentin e caktuar, e pos Tij nuk do të gjejnë\r\nata strehim.",
  "Ato janë fshatra (vendbanime), që kur bënë zullum Ne i\r\nshkatërruam, dhe për shkatërrimin e tyre ju patëm caktuar kohë të\r\nsakta.",
  "(përkujto) Kur Musai i tha djaloshit që e shoqëronte: “Nuk do të\r\nndalem së ecuri deri të arrij vendtakimin e dy deteve, ose do të udhëtoj\r\nnjë kohë të gjatë”.",
  "Kur arritën ata të dy vendtakimin e atyre deteve, e harruan peshkun\r\ne tyre, e ai (peshku) mori rrugën e vet si (strofull) në det.",
  "Pasi ata e kaluan atë vend, ai (Musai) i tha djaloshit: “Na jep\r\ndrekën tonë (ushqimin), meqë nga ky udhëtim jemi lodhur”.",
  "Ai (djaloshi - Jushaë bin Nun) tha: “A e sheh!? Kur u strehuam te\r\nshkëmbi unë e harrova peshkun dhe përveç djallit nuk më bëri kush\r\ntë harroj, që të ta përkujtoj ty atë, dhe ai në mënyrë të çuditshme mori\r\nrrugën e tij për në det!\u0022",
  "Ai (Musai) tha: “Ai është (vendi), që ne po e kërkojmë!\u0022\r\nDhe u kthyen që të dy rrugës së tyre prej nga kishin ardhur.",
  "Dhe e gjetën një nga robërit Tanë, të cilit i kemi dhuruar mëshirë\r\nnga ana Jonë dhe e kemi mësuar me një dituri të posaçme nga Ne.",
  "Atij (Hidrit - njeriut të mirë e të dijshëm) Musai i tha: “A pranon\r\ntë vij me ty, që të më mësosh nga ajo që je i mësuar (i dhuruar) ti:\r\ndituri të drejtë e të vërtetë?”",
  "Ai (Hidri) tha: “Sigurisht, ti nuk do të mund të kesh durim me\r\nmua!",
  "Si do të durosh për atë që nuk je i njoftuar?”",
  "(Musai) Tha: “Në dashtë Allahu, do të shohësh se do të jem i\r\ndurueshëm dhe nuk do të kundërshtoj ty për asgjë!”",
  "Ai i tha: “Nëse më shoqëron ti mua, atëherë mos më pyet për asgjë,\r\nderisa unë vetë të të tregoj për të”.",
  "E ata të dy shkuan (duke ecur) deri kur hipën në anije, ai (i dijshmi)\r\ne shqeu atë. Ai (Musai) tha: “A e shqeve, që t\u0027i fundosësh udhëtarët e\r\nsaj, vërtet bëre një punë të hatashme?",
  "Tha: “A nuk të thashë, se nuk do të mund të kesh durim me mua?”",
  "(Musai) Tha: “Mos më qorto përse harrova dhe mos më mundo\r\nme vështirësi në këtë shoqërim timin (lehtësoma punën)!”",
  "Vazhduan të shkojnë deri kur takuan një djalë të ri, e ai (i dijshmi)\r\ne vrau atë. (Musai) Tha: “A e vrave njeriun e pastër, pa mbytur ai\r\naskënd?!... Vërtet ke bërë një punë të shëmtuar!\u0022",
  "Ai (i dijshmi) i tha: “A nuk të thashë, se vërtet ti nuk do të mund\r\ntë kesh durim me mua?”",
  "(Musai) Tha: “Nëse pas kësaj të pyes (të kundërshtoj) për ndonjë\r\ngjë, atëherë mos më lejo të të shoqëroj. Tashmë ndaj meje ke arsyetim\r\n(të mos më shoqërosh)!”",
  "Vazhduan të shkojnë deri sa arritën te banorët e një qyteti, që\r\nprej tyre kërkuan t\u0027u japin ushqim, po ata nuk deshën t\u0027i pranojnë si\r\nmysafirë (e as t’i ushqejnë), e ata të dy gjetën aty një mur, që gati po\r\nrrëzohej, e ai e drejtoi atë (murin). (Musai) Tha: “Sikur të kishe dashur\r\ndo t’u merrje shpërblim për këtë!”",
  "Ai (Hidri) tha: “Tashti ka ardhur koha e ndarjes mes meje dhe\r\nmes teje, e unë do të tregoj për domethënien e asaj, që nuk munde të\r\nkesh durim!”",
  "Për sa i përket anijes, ajo ishte pronë e disa të varfërve që veprojnë\r\nnë det, e unë desha ta bëj atë me të meta, sepse para tyre ishte një\r\nsundues që grabiste çdo anije (të aftë - pa të meta).",
  "Për sa i përket djaloshit, dy prindërit e tij ishin besimtarë, e u frikësuam\r\nse ai do t’i shpierë ata të dy në humbje e në mosbesim.",
  "Deshëm që Zoti i tyre t’u japë në vend të tij një më të mirë se ai,\r\ndhe më të afërt në respekt dhe në mëshirë (ndaj prindërve).",
  "Përsa i përket murit, ai ishte i dy djelmoshave jetima të atij\r\nqyteti, e nën të ata kishin një thesar (ari) dhe babai i tyre ka qenë\r\nnjeri i mirë, e Zoti yt dëshiroi që ata të dy (jetima) ta arrijnë\r\npjekurinë e vet dhe ta nxjerrin ata vetë thesarin e tyre. Kjo ishte\r\nmëshirë e Zotit tënd (ndaj tyre). Dhe unë nuk e punova tërë\r\natë sipas bindjes sime (por sipas udhëzimit të Zotit). Ky, pra,është sqarimi i asaj për të cilën nuk munde të kesh durim!",
  "Të pyesin ty për Dhulkarnejnin, thuaju: “Do t’ju rrëfej për punën\r\ne tij me Kuran (me shpallje)”.",
  "Ne i mundësuam atij forcë në tokë dhe i dhamë mundësi për çdo\r\nsend që të mund ta arrijë.",
  "Ai iu rrek një aso mundësie (dhe mori rrugën nga Perëndimi).",
  "Deri kur arriti në vendperëndimin e diellit, e gjeti se po perëndon\r\nnë një farë burimi me lym të zi dhe aty gjeti një popull. E Ne i thamë:\r\n“O Dhulkarnejn, ose do t’i dënosh, ose do t’i marrish me të mirë e t’i\r\nudhëzosh!”",
  "Ai (Dhulkarnejni) tha: “Ai që vazhdon edhe më tej të jetë zullumqar,\r\natë do ta dënojmë, pastaj i kthehet Zotit të vet e Ai e dënon\r\natë me një dënim të tmerrshëm”.",
  "Sa i përket atij që besoi dhe bëri vepra të mira, atij i takon shpërblimi\r\nmë i mirë (xheneti) dhe atij nga ana Jonë do t’i bëjmë lehtësi\r\n(në jetë).",
  "Pastaj, ai iu rrek një aso mundësie (mori rrugën e lindjes).",
  "Deri kur arriti vendlindjen e diellit, e gjeti se po lind mbi një\r\npopull, që nuk i kemi dhënë ndonjë mbulojë prej tij (diellit).",
  "Ashtu (bëri edhe me këtë popull), e Ne e kemi ditur gjendjen e tij\r\n(mundësitë dhe sundimin e drejtë të tij).",
  "Mandej ai iu rrek përsëri një aso mundësie (një rruge të tretë mes\r\nperëndimit e lindjes - nga veriu).",
  "Deri kur arriti mes dy kodrave (si penda) dhe prapa tyre gjeti një\r\npopull, që thuajse nuk kuptonte asnjë gjuhë (përveç gjuhës së vet).",
  "Ata thanë: “O Dhulkarnejn, vërtet Jexhuxhi dhe Mexhuxhi janë\r\nduke bërë shkatërrime në tokë, a bën që ne të japim ty një kontribut\r\n(në formë tagre a tatimi), e që të bësh një pendë mes nesh dhe mes\r\ntyre?",
  "Ai (Dhulkarnejni) tha: “Atë që ma mundësoi mua Zoti im është\r\nshumë më e mirë (nga ajo që ma ofroni ju), po ju më ndihmoni me\r\nfuqi punëtore të bëj një pendë të fortë mes jush dhe mes atyre!”.",
  "Më sillni copa hekuri! E kur e nivelizoi ai me dy anët e kodrave,\r\ntha: “Ndizni!”, e kur e bëri atë (hekurin) zjarr (si zjarr nga të ndezurit)\r\ntha: “Më sillni bakër të shkrirë t’ia hedh atij!”",
  "E ata, as nuk arritën ta kapërcenin atë, e as ta shponin.",
  "Ai (Dhulkarnejni) tha: “Kjo është një e mirë nga Zoti im, e kur\r\ntë vjen caktimi i Zotit tim, Ai e bën atë rrafsh, e caktimi i Zotit tim\r\nështë i sigurt”.",
  "(Kur të vijë caktimi i Zotit, ose kur të dalin Jexhuxh Mexhuxhët)\r\nNe bëjmë atë ditë që ata të përzihen si valët njëra me tjetrën. Dhe i\r\nfryhet Surit (për herën e dytë) e të gjithë ata i tubojmë.",
  "Atë ditë ua prezantojmë xhehenemin jobesimtarëve me një\r\nprezantim të hapët (trishtues).",
  "Atyre që sytë i kishin të mbuluara ndaj argumenteve të Mia, dhe\r\nqë nuk mund të dëgjonin (fjalët e Allahut).",
  "A mos menduan ata që nuk besuan, se përkundër Meje mund të\r\nmarrin zota (mbrojtës) robërit e Mi? Ne e kemi përgatitur për jobesimtarët\r\nxhehenemin vendpritje.",
  "Thuaj: “A t’ju tregojmë për më të dëshpëruarit në veprat e tyre?”",
  "Ata janë veprimi i të cilëve u asgjësua në jetën e kësaj bote, e\r\nmegjithatë ata mendojnë se janë duke bërë mirë.",
  "Të tillët janë ata që nuk besuan argumentet e Zotit të tyre as\r\ntakimin (ringjalljen) e Tij, prandaj veprat e tyre shkuan huq dhe në\r\nDitën e Gjykimit atyre nuk do t’u japim kurrfarë vlere.",
  "Këtë, sepse shpërblimi i tyre është xhehenemi, për shkak se nuk\r\nbesuan dhe argumentet e Mia e të dërguarit e Mi i morën për tallje.",
  "S’ka dyshim, se ata që besuan dhe bënë vepra të mira, vendpritje\r\npër ta janë xhenetet e Firdevsit.",
  "Aty do të jenë përgjithmonë, e nuk kërkojnë të largohen nga ai\r\n(ose t’u ndryshohet).",
  "Thuaj: “Sikur të ishte deti ngjyrë për t’i shkruar fjalët e Zotit tim,\r\ndeti (uji i tij) do të shterej para se të përfundojnë fjalët e Zotit tim, e\r\nedhe sikur të sillnim shtesë edhe një si ai (deti)”.",
  "Thuaj: “Unë jam vetëm njeri, sikurse edhe ju, mua më shpallet se\r\ni Adhuruari juaj i vërtetë është vetëm Një (Allahu), e kush është që e\r\nshpreson takimin e Zotit të vet, le të bëjë vepër të mirë, e në adhurimin\r\nndaj Zotit të tij të mos përziejë askënd”.",
  "Kaf, Ha, Ja, Ajn, Sadë.",
  "(Ky është) Përkujtim i mëshirës së Zotit tënd ndaj robit të vet\r\nZekeriait,",
  "kur ai iu lut Zotit të vet me një zë të ulët,",
  "e tha: “Zoti im! Vërtet, mua më janë dobësuar eshtrat, më janë\r\npërhapur thinjat në kokën time, e me lutjen time ndaj Teje o Zoti im,\r\nasnjëherë nuk kam qenë i dëshpëruar”.",
  "Unë ua kam frikën pasardhësve të mi pas meje (kushërinjve, se do\r\nta humbnin fenë), ndërsa gruaja ime është sterile, pra më fal nga ajo\r\nmirësia Jote një pasardhës (një fëmijë),",
  "të më trashëgojë mua dhe t’i trashëgojë ata nga familja e Jakubit,\r\ndhe bëje atë, o Zoti im, të këndshëm! (të vyeshëm)!”",
  "O Zekerija, Ne po të përgëzojmë ty me një djalë, emri i të cilit është\r\nJahja, e që askush para tij nuk u emërtua me këtë emër.",
  "Ai tha: “Zoti im, si do të kem unë (djalë kur gruaja ime ishte që nuk\r\nlind, e unë kam arritur pleqëri të thellë?",
  "Tha: “Ja, kështu Zoti yt ka thënë: se ajo për Mua është lehtë; Unë\r\ntë krijova më parë ty, që nuk ishe fare!”",
  "Ai (Zekerija) tha: “Zoti im, më jep mua një shenjë (që të di)!” Ai\r\n(Allahu) tha: “Shenja jote është, se (duke qenë shëndoshë e mirë), nuk\r\ndo të mund t’u flasish njerëzve tre net (e tri ditë)”.",
  "Dhe ai doli prej faltores para popullit të vet dhe iu dha shenjë\r\nadhuroni (Allahun) mëngjes e mbrëmje.",
  "O Jahja, merre librin me shumë kujdes, dhe ashtu Ne i dhamë atij\r\nurtësi kur ishte fëmijë.",
  "Dhe nga ana Jonë i mundësuam të jetë i butë, i pastër dhe\r\nrespektues (i dëgjueshëm).",
  "Edhe i sjellshëm ndaj prindërve të vet, nuk ishte kryelartë e i\r\npadëgjueshëm.",
  "Dhe selam (prej nesh) atij ditën kur u lind, ditën kur vdes dhe\r\nditën kur do të ngrehet i gjallë (e përshëndetëm dhe i garantuam)!",
  "E përmendju në këtë libër (tregimin për) Merjemen, kur ajo u\r\nlargua prej familjes së saj në një vend në lindje.",
  "Ajo vuri një perde ndaj tyre, e Ne ia dërguam asaj Xhibrilin, e ai iu\r\nparaqit asaj njeri në tërësi.",
  "Ajo tha: “Unë i mbështetem të Gjithëmëshirshmit prej teje, nëse\r\nje që i frikësohesh Atij (pra më ler të lirë)!”",
  "Ai (Xhibrili) tha: “Unë jam vetëm i dërguar (melek) i Zotit tënd\r\npër të dhuruar ty një djalë të pastër (pejgamber)”.",
  "Ajo tha: “Si do të kem unë djalë, kur mua nuk më është afruar njeri\r\n(nuk jam e martuar), e as nuk kam qenë e pamoralshme”.",
  "Ai (Xhibrili) tha: “Ja, kështu ka thënë Zoti yt; ajo për Mua është\r\nlehtë, e për ta bërë atë (djalin e krijuar pa baba) argument për njerëzit,\r\ne edhe mëshirë nga ana e Jonë. Kjo është çështje e kryer!”",
  "Ajo e barti atë (Isain), pastaj (me të në bark) u izolua në një vend\r\ntë largët.",
  "E dhembja (e lindjes) e mbështeti atë te një trup i hurmës. Ajo\r\ntha: “Ah sa mirë ka qenë për mua të kisha vdekur para kësaj e të isha\r\ne harruar qëmoti!”",
  "E prej së poshtmi atë e thirri (Xhibrili): “Mos u brengos, Zoti yt\r\nbëri pranë teje një përrockë (uji)”.",
  "E ti shkunde trupin e hurmës, se do të bijnë ty hurma të freskëta.",
  "Ti pra, ha pi e qetësohu, dhe nëse sheh ndonjë prej njerëzve thuaj:\r\n“Unë kam vendosur heshtje për hir të Gjithëmëshirshmit, prandaj asnjë\r\nnjeriu sot nuk i flas!",
  "Dhe duke e bartur ngrykë shkoi me të te të afërmit e vet, ata i\r\nthanë: “Oj Merjeme, ke bërë një punë shumë të keqe!”",
  "Oj motra e Harunit, babai yt nuk ishte njeri i prishur e as nëna jote\r\nnuk ka qenë e pamoralshme!",
  "Atëherë ajo iu bëri shenjë nga ai (Isai). Ata thanë: “Si t’i flasim atij,\r\nqë është foshnjë në djep?\u0022",
  "Ai (Isai) tha: “Unë jam rob i Allahut, mua më ka dhënë (ka caktuar\r\ntë më japë) librin dhe më ka bërë Pejgamber.",
  "Më ka bërë dobiprurës kudo që të jem dhe më ka porositur me\r\nnamaz (falje) e zeqat për sa të jem gjallë!",
  "Më ka bërë të mirësjellshëm ndaj nënës sime, e nuk më ka bërë\r\nkryelartë, as të padëgjueshëm!",
  "Selami (shpëtimi prej Allahut) është me mua ditën kur u linda,\r\nditën kur do të vdes dhe ditën kur do të dal (prej varrit) i gjallë!”",
  "Kjo është (fjalë) e vërtetë, rreth Isait, birit të Merjemes në të cilin\r\nata shkaktojnë dyshime.",
  "Nuk i takoi (nuk ka nevojë) Allahut të ketë ndonjë fëmijë, i pastër\r\nështë Ai, kur dëshiron një send Ai vetëm i thotë atij: “Bëhu!”. Ai menjëherë\r\nbëhet.",
  "Isai i tha popullit të vet) Dhe se Allahu është Zoti im dhe Zoti\r\njuaj, pra adhurojeni Atë, kjo është rrugë (fe) e drejtë.",
  "Po grupet u kundërshtuan mes vete (rreth Isait). Të mjerët ata që\r\nnuk besuan, se çka kanë për të parë Ditën e Madhe!",
  "Ditën kur do të na paraqiten ata Neve, sa mirë do të dëgjojnë dhe\r\nshohin (ose njerëzit do të dëgjojnë e shohin çka i gjen ata), por tash\r\npër tash (në këtë jetë) zullumqarët janë të humbur qartë.",
  "Ti tërhiqju atyre vërejtjen për Ditën e Dëshpërimit, kur të marrë\r\nfund çështja (e përgjegjësisë e dikush në xhenet, dikush në zjarr), se\r\nata (sot) janë të painformuar, dhe ata nuk janë duke besuar.",
  "S’ka dyshim, se Ne e trashëgojmë (na mbetet) tokën dhe çka ka në\r\ntë, dhe te Ne do të jetë e ardhmja tyre.",
  "Përkujtoju (lexoju idhujtarëve e të tjerëve) në Libër (në Kuran)\r\nIbrahimin. Ai vërtet ishte shumë i drejtë dhe pejgamber.",
  "Kur babait të vet i tha: “O babai im, pse adhuron atë që, as nuk\r\ndëgjon, as nuk sheh, e as nuk ke asgjë prej tij?",
  "O babai im, mua më është dhënë nga dituria çka ty nuk të është\r\ndhënë, prandaj më dëgjo se unë të udhëzoj në rrugë të drejtë.",
  "O babai im, mos adhuro djallin, sepse djalli është kundërshtar i të\r\nGjithëmëshirshmit.",
  "O babai im, unë kam frikë se do të godasë ndonjë dënim prej të\r\nGjithëmëshirshmit, e do të jesh shok i djallit!”",
  "Ai (babai) tha: “A ti, Ibrahim, i refuzon zotat e mi? Nëse nuk\r\nndalesh (së fyeri ndaj zotave të mi), unë do të gurëzoj, ndaj largohu\r\nprej meje për një kohë të gjatë!”",
  "Ai (Ibrahimi) tha: “Qofsh i lirë prej meje! Unë do ta lus Zotin tim\r\npër të falur ty, sepse Ai (Zoti im) është i Kujdesshëm ndaj meje.",
  "Unë po largohem prej jush dhe prej çka adhuroni ju pos Allahut,\r\ne shpresoj se me adhurimin ndaj Zotit tim nuk do të jem i humbur!”",
  "E pasi u largua prej tyre dhe prej çka adhuronin ata pos Allahut,\r\nNe i dhuruam atij Is’hakun dhe Jakubin dhe që të dy i bëmë pejgamberë.",
  "Dhe atyre (të gjithëve) iu dhamë (të mira) nga mëshira Jonë,\r\nedhe i bëmë që të jenë të përmendur për të mirë (ndër njerëz).",
  "Përmendju në Libër (tregimin për) Musain! Ai ishte i zgjedhur\r\n(prej Zotit) dhe ishte i dërguar, pejgamber.",
  "Dhe Ne e thirrëm nga ana e djathtë e kodrës Tur, e afruam për t’i\r\nfolur (ta dëgjojë bisedën tonë).",
  "Nga mëshira Jonë i dhamë vëllain e tij Harunin, pejgamber.",
  "Përkujtoju në këtë Libër Ismailin! Ai ka qenë shumë besnik në\r\npremtim (premtoi të bëhet kurban) dhe i dërguar, pejgamber.",
  "Ai urdhëronte familjen e vet me faljen e namazit dhe me zeqatë,\r\ndhe ishte shumë i pranishëm te Zoti i tij.",
  "Përkujtoju në libër edhe Idrisin! Ai ishte shumë i drejtë dhe\r\npejgamber.",
  "Ne e ngritëm atë në një vend të lartë (ia ngritëm lart famën).",
  "Këta (të përmendur) ishin që Allahu i gradoi nga pejgamberët\r\npasardhës të Ademit, prej pasardhësve të atyre që i patëm bartur (në\r\nanije) bashkë me Nuhun, prej pasardhësve të Ibrahimit dhe të Jakubit\r\n(Israilët), dhe prej atyre që i udhëzuam dhe i bëmë të zgjedhur;\r\nkur iu lexoheshin atyre ajetet e Zotit, binin në sexhde dhe qanin.",
  "E pas tyre (të mirëve) erdhën pasardhës të këqij, që e lanë namazin e u dhanë pas kënaqësive (trupore), e më vonë do të hidhen në çdo të\r\nkeqe (ose në Gaja).",
  "Me përjashtim të atij që pendohet dhe beson e bën vepra të mira,\r\ntë tillët do të hyjnë në xhenet dhe atyre nuk iu bëhet kurrfarë e padrejtë.",
  "Ato janë xhenetet e Adnit, që i Gjithëmëshirshmi iu pat premtuar\r\nrobërve të vet, pa i parë ata (i besuan pa i parë), e premtimi i Tij është\r\ni kryer.",
  "Aty nuk dëgjojnë fjalë boshe, por vetëm përshëndetje. Aty kanë\r\nushqimin e vet (të llojllojshëm) mëngjes e mbrëmje.",
  "Ato janë xhenetet, që do t\u0027ua trashëgojmë robërve Tanë, që ishin\r\ntë ruajtur.",
  "Ne (engjëjt, thotë Xhibrili) zbresim (vijmë) vetëm me urdhrin e\r\nZotit tënd. Vetëm Atij i takon e tërë çështja e tashme, e ardhme dhe\r\nmes tyre, e Zoti yt nuk është që harron.",
  "Ai është Zot i qiejve dhe i tokës dhe çka ka midis tyre, pra adhuroje\r\nAtë, e në adhurimin ndaj Tij bëhu i qëndrueshëm. A di për Te\r\nndonjë emnak (adash)?!”",
  "E njeriu thotë: “A thua njëmend pasi të vdes do të nxirrem i gjallë\r\n(do të ringjallem)?”",
  "Po, a nuk po mendon njeriu, se Ne e krijuam atë më parë, kur ai\r\nnuk ishte asgjë?",
  "Për Zotin tënd! Ne do t’i tubojmë (pas ringjalljes) ata bashkë me\r\ndjajtë dhe do t’i afrojmë ata rreth xhehenemit të gjunjëzuar.",
  "Pastaj, nga secili grup do t’i kapim ata që kishin qenë më\r\njorespektues ndaj të Gjithëmëshirshmit.",
  "E Ne e dimë më së miri, se cili prej tyre ka më meritë të hidhet\r\nnë të.",
  "Dhe nuk ka asnjë prej jush, që nuk do t\u0027i afrohet atij. Ky (kontaktim\r\ni xhehenemit) është vendim i kryer i Zotit tënd.",
  "Pastaj (pas kalimit pranë tij) do t’i shpëtojmë ata, që ishin ruajtur\r\n(mëkateve), e zullumqarët do t\u0027i lëmë aty të gjunjëzuar.",
  "E kur iu lexoheshin atyre ajetet tona të argumentuara, ata që nuk\r\nkishin besuar iu thoshin atyre, që kishin besuar: \u0022Cili grup (ne ose ju)\r\nka vend jete më të mirë dhe kuvend më autoritativ?\u0022",
  "E sa e sa gjenerata kemi shkatërruar para tyre, e që ishin më të\r\npajisur dhe më të dukshëm.",
  "Thuaj: “Atij që është në humbje (në mosbesim), le t’ia vazhdojë\r\natij i Gjithëmëshirshmi për një kohë, e kur do ta shohin atë që po iu\r\npremtohet: ose dënimin (në këtë jetë), ose Kijametin, atëherë do ta\r\nkuptojnë se kush do të jetë në pozitë më të keqe dhe më i dobët në\r\npërkrahje!”",
  "E Allahu ua shton besimin atyre që u udhëzuan, e veprat e mira të\r\npërjetshme janë shpërblim më i dobishëm te Zoti yt, dhe përfundim\r\nmë i mirë.",
  "A je i njoftuar për atë që mohoi argumentet Tona e tha: “Mua\r\ngjithqysh do të më jepet pasuri e fëmijë (në botën tjetër)?\u0027\u0027",
  "A thua ka zbuluar fshehtësinë, a mos ka marrë prej Allahut ndonjë\r\npremtim?",
  "Jo, nuk është ashtu, po Ne do të shënojmë atë që po thotë ai, dhe\r\ndo t’i vazhdojmë atij dënim pas dënimi.",
  "Dhe Ne e trashëgojmë atë (në pasuri e fëmijë) që thotë ai, e ai ka\r\npër të na ardhur i vetmuar.",
  "Dhe ata në vend të Allahut adhuruan zota të tjerë për t’u krenuar\r\nme ta.",
  "Përkundrazi ata (idhujt) do të tërhiqen prej adhurimit të atyre dhe\r\ndo të bëhen armiq të tyre.",
  "A nuk e di ti, se Ne i kemi lëshuar djajtë kundër jobesimtarëve, e\r\nata i nxisin pandërprerë në vepra të këqija.",
  "Pra, ti mos u ngut kundër tyre, se Ne vetëm jemi duke ua numëruar\r\natyre (jetën në ditë, frymëmarrje etj.).",
  "Ditën kur do t’i tubojmë të devotshmit tek i Gjithëmëshirshmi si\r\nmysafirë të ftuar.",
  "Ndërsa mëkatarëve iu grahim në xhehenem të etshëm.",
  "Nuk ka të drejtë ndërmjetësimi askush, përveç atij që e ka lejuar i\r\nGjithëmëshirshmi.",
  "Ata thanë: “I Gjithëfuqishmi ka fëmijë”",
  "Ju (jobesimtarë) vërtet sollët një fjalë shumë të shëmtuar.",
  "Aq të shëmtuar, sa gati u copëtuan qiejt, gati pëlciti toka dhe gati\r\nu shembën kodrat nga ajo (fjalë),",
  "për atë se të Gjithëmëshirshmit i përshkruan fëmijë.",
  "E të Gjithëmëshirshmit nuk i takon të ketë fëmijë.",
  "Nuk ka tjetër, vetëm se gjithë çka është në qiej e në tokë ka për t’iu\r\nparaqitur Zotit si rob.",
  "Ai me diturinë e vet i ka përfshirë të gjithë, dhe ka numëruar e\r\nevidentuar çdo gjë të tyre, në mënyrë të saktësishme.",
  "Dhe në Ditën e Kijametit secili do t’i paraqitet Atij i vetmuar.",
  "Nuk ka dyshim, se ata që besuan dhe bënë vepra të mira, atyre i\r\nGjithëmëshirshmi do t’iu krijojë (në zemrat e tyre) dashuri.",
  "Ne e bëmë atë (Kuranin) të lehtë me gjuhën tënde vetëm që me\r\ntë t’i përgëzosh të devotshmit, dhe me të t’i tërheqish vërejtjen një\r\npopulli që është kryeneç.",
  "Sa shumë brezni kemi shkatërruar para tyre. A po vëren ndonjë\r\nprej tyre, ose a po dëgjon zërin e ulët të tyre (nuk u ndihet zëri)?",
  "Ta, Ha.",
  "Ne nuk ta shpallëm Kuranin për të munduar ty.",
  "Ta shpallëm vetëm këshillë (përkujtim) për atë që frikësohet",
  "(kjo është) Shpallje nga Ai që krijoi tokën dhe qiejt e lartë.",
  "(E Ai) I Gjithëmëshirshmi u ngrit mbi Arshin (Fronin e Tij).",
  "E Tij është çdo gjë që ekziston në qiej dhe në tokë dhe çdo gjë që\r\ngjendet midis tyre, edhe ç’ka nën dhe.",
  "Prandaj nëse bën shprehjen (lutjen haptazi), Ai e di të fshehtën,\r\nmadje edhe më shumë se kjo.",
  "Ai është Allahu, nuk ka të adhuruar të vërtetë pos Tij, Atij i takojnë\r\nemrat më të bukur.",
  "A të ka ardhur ndonjë njohuri për ndodhinë e Musait?",
  "Kur ai e pa një zjarr, e i tha familjes së vet: “Rrini ku jeni, se vërejta\r\nnjë zjarr, e unë ndoshta do t’ju sjell ndonjë gacë prej tij, ose do të gjej\r\nte zjarri ndonjë udhërrëfyes”.",
  "E kur shkoi tek ai (zjarri), u thirr: “O Musa!”",
  "Vërtet Unë jam Zoti yt, hiq atë që ke mbathur (opingat a nallanet),\r\nse je në luginën e shenjtë Tuva.",
  "Unë të zgjodha ty (për pejgamber), prandaj dëgjo mirë se ç’po të\r\nshpallet!",
  "Vërtet, vetëm Unë jam Allahu, nuk ka zot tjetër pos Meje, pra\r\nMua më adhuro dhe fal namazin për të më kujtuar Mua.",
  "S’ka dyshim se Momenti (Kijameti) do të vijë patjetër, Unë e kam\r\nfshehur atë plotësisht; (do të vijë) për t’u shpërblyer çdo njeri për atë\r\nqë ka bërë.",
  "Prandaj të mos shmangë ty nga kjo ai që nuk i beson atij dhe që\r\nështë dhënë pas dëshirave, se atëherë shkatërrohesh.",
  "O Musa, ç’është ajo që ke në të djathtën tënde?",
  "Ai (Musai) tha: “Ai është shkopi im, që të mbahem në të, dhe me\r\ntë u shkund (gjethe nga drunjtë) dhenve të mia, dhe me të kryej edhe\r\nnevoja të tjera.",
  "Ai (Allahu) i tha: “Hidhe atë, O Musa!”",
  "Ai e hodhi atë, kur ja, ai një gjarpër i madh që lëvizte me shpejtësi.",
  "(Allahu i) Tha: “Kape atë, e mos u frikëso, se Ne do ta kthejmë atë\r\npërsëri në gjendjen e mëparshme!”",
  "Dhe fute dorën tënde në sqetullën tënde e do ta nxjerrësh atë të\r\nbardhë pa asnjë të metë. Kjo është një mrekulli tjetër.",
  "(këtë e bëmë) Në mënyrë që të mundësojmë të shohësh disa nga\r\nargumentet Tona të mëdha.",
  "“Shko te faraoni, se ai ka ngritur kokë (është bërë arrogant)”.",
  "Ai (Musai) tha: “Ma zgjero (më ndihmo) gjoksin tim!",
  "Dhe më lehtëso në këtë punë timen!",
  "Ma zgjidh nyjen e gjuhës sime,",
  "që ta kuptojnë fjalën time!",
  "Më cakto një ndihmëtar nga familja ime,",
  "Harunin, vëllain tim,",
  "që me të të ma forcosh fuqinë time!",
  "Bëma shok atë në punën time,",
  "në mënyrë që të madhërojmë Ty më shumë,",
  "dhe të përkujtojmë Ty shpesh!",
  "Vërtet, Ti je Ai që na sheh dhe na i di punët”.",
  "Ai (Allahu) tha: “O Musa, t’u dha ajo që kërkove!”",
  "Ne edhe një herë ta dhuruam ty mirësinë Tonë.",
  "Atëherë kur nënën tënde e frymëzuam me atë që ishte frymëzim.",
  "(Ne i thamë) “Vëre atë (fëmijë, Musain) në arkë, e mandej hidhe\r\nnë lumë e lumi e hedh në breg, atë e merr armiku Im dhe i tij. E nga\r\nana Ime mbolla (në zemra të njerëzve) dashuri ndaj teje, e që të edukoheshe\r\nnën mbikëqyrjen Time”.",
  "Kur motra jote ecte (të përcillte) e thoshte: “A doni t’ju tregoj atë\r\nqë do të kujdeset për të?” E Ne të kthyem te nëna jote, që të gëzohej\r\najo e të mos mbetej e pikëlluar. Ti e pate mbytur një njeri, e Ne të\r\nshpëtuam nga mërzia dhe të sprovuan me sprova të mëdha. Ti qëndrove\r\nme vite ndër banorët e Medjenit, e pastaj erdhe, o Musa, në\r\nkohën e caktuar”.",
  "Dhe Unë të zgjodha ty për shpalljen Time.",
  "Shko me argumentet e Mia, ti dhe vëllai yt, e mos e hiqni prej\r\nkujdesit të përmendurit ndaj Meje.",
  "Shkoni që të dy te faraoni, se ai vërtet e ka tepruar.",
  "Atij i thuani fjalë të buta, ndoshta ai mendohet a frikësohet.",
  "Ata të dy thanë: “Zoti ynë, ne kemi frikë, se do të na ndëshkojë\r\nmenjëherë ose do t’i kalojë kufijtë kundër nesh”.",
  "Ai (Allahu) tha: “Mos u frikësoni, se Unë (me ndihmën Time)\r\njam me ju, dëgjoj (ç’do t’ju thotë) dhe shoh (ç’do të bëjë me ju)”.",
  "I shkoni e i thuani atij: “Ne jemi që të dy të dërguar të Zotit tënd,\r\nlëshoji Beni Israilët të vijnë me ne, e mos i mundo! Ne të kemi ardhur\r\nme argumente nga Zoti yt, e shpëtimi është për atë që ndjek rrugën\r\ne drejtë.",
  "Ne na është thënë, se dënimi është për atë që gënjen (të dërguarit)\r\ndhe ia kthen shpinën besimit”.",
  "Ai (faraoni) tha: “E kush është Zoti i juve të dyve, o Musa?”",
  "(Musai) Tha: “Zoti ynë është Ai që çdo sendi i dha formën e vet,\r\npastaj e udhëzoi atë?”",
  "Ai tha: “Si është gjendja e popujve të mëparshëm?”",
  "Musai) Tha: “Dija për ata është te Zoti im, e shënuar në një libër.\r\nZoti im nuk gabon e as nuk harron”.",
  "(Zoti im) i cili për ju e bëri tokën si djep, për të mirën tuaj hapi\r\nrrugë nëpër të, lëshoi shiun prej së larti, e kjo mundësoi që të mbijnë\r\nbimë të llojeve të ndryshme.",
  "Hani ju dhe kullotni kafshët tuaja (nga ato bimë). Vërtet, për të\r\ngjitha këto (që u përmendën) ka argumente për ata që kanë mendje\r\ntë shëndoshë.",
  "Prej asaj (tokës) Ne ju krijuam juve, e ju do t’ju kthejmë përsëri në\r\ntë, e prej saj do t’ju nxjerrim edhe një herë.",
  "Ne ia bëmë të mundshme atij t’i shohë të gjitha argumentet Tona,\r\npor ai i përgënjeshtroi ato dhe i refuzoi.",
  "(Atëherë faraoni) Tha: “O Musa, a mos na ke ardhur, që me\r\nmagjinë tënde të na nxjerrësh prej tokës sonë (prej Egjiptit)?",
  "Edhe ne do të kundërvihemi me një aso magjie, pra cakto një kohë dhe një vend, që do të na përshtatet, e që nuk do ta thyenim, as\r\nne, as ti”.",
  "(Musai) Tha: “Koha e caktuar le të jetë dita e festës, në mënyrë që\r\nnjerëzit të tubohen paradite\u0022.",
  "Faraoni u kthye dhe tuboi magjistarët e vet dhe doli në kohën (dhe\r\nvendin) e caktuar.",
  "Atëherë Musai iu tha atyre (magjistarëve): “Mjerimi është juaji,\r\nprandaj mos shpifni ndaj Allahut ndonjë gënjeshtër e t’ju shkatërrojë\r\nme ndonjë dënim, se pa dyshim ai që shpif ka dështuar keq”.",
  "Ata (magjistarët) polemizuan për çështjen e tyre, por bisedën e\r\nbënë fshehurazi (nga masa).",
  "Ata pastaj (pas bisedës së fshehtë) thanë: “Këta të dy janë\r\nmagjistarë, që me magjinë e tyre duan t’ju nxjerrin nga toka juaj dhe ta\r\nzhdukin drejtimin (ideologjinë) tuaj, që pa dyshim është më i drejti”.",
  "Pra, (meqë janë magjistarë) ju vendosni seriozisht çështjen tuaj\r\ndhe dilni në shesh tok të bashkuar, e ai që triumfon sot, ai ka arritur\r\nsuksesin.",
  "Ata thanë: “O Musa, do të hedhësh ti apo ne po hedhim të parët?”",
  "Ai (Musai) tha: “Jo, hidhni ju!” Kur ja, atij iu duk, se nga ajo magji\r\ne tyre litarët dhe shkopinjtë lëviznin (si gjarpërinj).",
  "E Musai ndjeu në vetvete një farë frike.",
  "Ne i thamë atij: “Mos ki frikë, është më se e sigurt, se ti do të jesh\r\ntriumfues!”",
  "Tani hidhe atë që ke në dorën tënde të djathtë (shkopin), që t’i\r\ngëlltisë ato që i bënë ata, sepse ajo që bënë ata nuk është asgjë tjetër\r\npos mashtrim magjistari, e magjistari nuk do të ketë sukses kudo qoftë.",
  "Atëherë (kur shkopi i Musait i gëlltiti) magjistarët u hodhën në\r\nsexhde e thanë: “Ne i besuam Zotit të Harunit dhe të Musait!”",
  "Ai (faraoni) tha: “A i besuat atij para se t’iu jap unë leje? Ai\r\n(Musai) është prijësi juaj, i cili ua mësoi magjinë, unë do t’ua pres\r\nduart e këmbët tërthorazi, e do t’u var në trungjet e hurmave, e atëherë\r\nju do ta kuptoni, se cili prej nesh ka dënim më të ashpër e më të vazhdueshëm?”",
  "Ata thanë: “Betohemi në Atë që na krijoi, nuk të japim përparësi\r\nty ndaj argumenteve që na erdhën, e ti bëje atë që mendon ta bësh,\r\ndhe mund ta zbatosh vetëm atë që i takon jetës së kësaj bote!”",
  "Ne i besuam Zotit tonë, që Ai të na i falë gabimet dhe magjinë,me të cilën ti na detyrove. Allahu është më i Miri (në të shpërblyerit)\r\ndhe më i Përjetshmi (në të dënuar)!",
  "Ai që i paraqitet Zotit të vet si kriminel, e ka xhehenemin, në të\r\ncilin as nuk vdes as nuk jeton.",
  "Ndërsa ai që i paraqitet Atij besimtar e që ka bërë vepra të mira, të\r\ntillët i presin merita të larta,",
  "(do ta presin) xhenete të Adnit, nëpër të cilët rrjedhin lumenj dhe\r\naty do të jenë përjetë. Ky është shpërblimi i atij që është pastruar nga\r\nmosbesimi.",
  "Ne i kumtuam Musait: “Udhëto natën me robërit e Mi, hapju\r\natyre rrugë të terur në det, e mos ki frikë, se do të zënë, a do të fundosesh”.",
  "Atyre iu vu prapa faraoni me ushtrinë e vet, po ata e pësuan në det\r\nashtu si e pësuan.",
  "Faraoni e humbi popullin e vet, e nuk e udhëzoi.",
  "O Bijt e Israilit, Ne ju shpëtuam prej armikut tuaj, ua përcaktuam\r\nanën e djathtë të Turit (për shpalljen e Tevratit), ju furnizuam me\r\nrrëshirë (si mjalti) dhe me shkurtëza.",
  "Hani nga të mirat që ua dhuruam, e mos u bëni përbuzës, se do\r\nt’ju godasë hidhërimi Im, e atë që e zë hidhërimi Im, ai ka mbaruar.",
  "Nuk ka dyshim, se Unë e fal atë që është penduar, që ka besuar,\r\nqë ka bërë vepra të mira dhe që përqendrohet për në rrugën e drejtë.",
  "Po ty o Musa: “Ç’të nguti para popullit tënd?”",
  "Ai u përgjigj: “Ja, ata janë pranë meje, e unë u nguta te ti, o Zoti\r\nim, që të jesh i kënaqur ndaj meje!”",
  "Ai (Allahu) Tha: “Ne e sprovuam popullin tënd pas teje, dhe ata i\r\nhodhi në humbje Samiriu!”",
  "Musai u kthye te populli i vet i hidhëruar e i pikëlluar dhe tha:\r\n“O populli im, a nuk iu premtoi juve Zoti juaj premtim të mirë, a mos\r\nu bë kohë e gjatë e ju e harruat premtimin, ose dëshiruat t’ju godasë\r\nhidhërimi nga Zoti juaj, prandaj e thyet besën, që ma keni dhënë?\u0022",
  "Ata thanë: “Ne nuk e thyem besën tënde me dëshirën tonë, por ne\r\nishim ngarkuar me barrë të rënda nga stolitë e popullit e i hodhëm ato\r\n(në zjarr), e ashtu i hodhi edhe Samiriu”.",
  "E ai (Samiriu) ua ndërtoi atyre një viç me trup që pëlliste, e ata\r\nthanë: “Ky është zoti juaj dhe zoti i Musait, po ai (Musai) e ka harruar”.",
  "A nuk e kuptonin ata se ai (viç), as nuk u përgjigjej atyre, e as nuk\r\nkishte mundësi t’ju sillte ndonjë dobi a dëm.",
  "E Haruni iu pat thënë atyre më parë: “O populli im, ju vetëm u\r\nsprovuat me të, pse Zoti juaj është i Gjithëmëshirshmi, andaj ejani pas\r\nmeje dhe më dëgjoni për këtë që po ua them”.",
  "Ata i thanë: “Ne nuk do t’i ndahemi këtij (adhurimit të viçit), deri\r\nsa të kthehet te ne Musai!\u0022",
  "Ai (Musai u kthye e) tha: “O Harun ç’të pengoi ty kur i pe se\r\nmorën rrugën e gabuar,",
  "e ti të mos e vazhdosh rrugën time? A mos e kundërshtove edhe\r\nti porosinë time?”",
  "Ai (Haruni) tha: “O bir i nënës sime, mos më kap, as për mjekrre\r\nas për flokësh, se unë u frikësova, që do të thuash: I përçave Beni\r\nIsrailët dhe nuk e ke respektuar porosinë time?”",
  "Ai (Musai) tha: “E si ishte puna jote, o Samiri?”",
  "Tha (Samiriu): “Unë pashë atë që ata nuk e panë, e mora një\r\ngrusht nga gjurma e të dërguarit (nga fërkemi i kalit të Xhibrilit) dhe\r\nia hodha atij (viçit) dhe kështu më mashtroi vetja”.",
  "Ai (Musai) tha: “Prandaj largohu, sepse sa të jeshë gjallë ke për të thënë: (këdo që e sheh) “Mos m’u afro!” E ty të pret edhe një moment\r\n(dënim) i pathyeshëm. E ti tash shikoje zotin tënd që e adhurove\r\nbindshëm, e tani atë do ta djegim e do ta bëjmë shkrumb dhe hirin e\r\ntij do ta shpërndajmë nëpër det”.",
  "I adhuruari juaj është vetëm Allahu, që përveç Tij nuk ka\r\ntë adhuruar të vërtetë, e dituria e Tij ka përfshirë çdo send.",
  "Po kështu, Ne të rrëfejmë ty për disa nga ndodhitë, që kanë kaluar\r\nmë herët dhe nga ana jonë ta dhamë ty shpalljen plot përkujtime.",
  "Kush i kthen shpinën kësaj (shpalljes - Kuranit), ai do ta bartë në\r\nDitën e Kijametit barrën më të rëndë.",
  "Nën atë do të qëndrojnë përgjithmonë. Sa barrë e keqe është për\r\nta në Ditën e Kijametit.",
  "Ditën kur i fryhet surit (bririt), atë ditë Ne i tubojmë mëkatarët\r\nsymavijosur (të verbër, të shëmtuar).",
  "E ata pëshpërisin mes vete: Nuk qëndruat (në Dunja) më shumë\r\nse nja dhjetë ditë.",
  "Ne më së miri e dimë se çka flasin ata, e edhe atë kur më i\r\nmençuri prej tyre iu thotë: “Nuk qëndruat më shumë se një ditë!”",
  "Ty të pyesin edhe për kodrat, thuaj: “Zoti im do t’i bëjë thërrmija\r\ntë shpërndara”.",
  "Dhe vendin e tyre do ta bëjë rrafsh pa farë bime e ndërtese.",
  "E nuk do të shohësh në të, as ultësirë, e as lartësirë.",
  "Atë ditë ata do të shkojnë pas thirrësit, e nuk do t’i largohen atij,\r\ne para të Gjithëmëshirshmit ulen zërat e nuk dëgjohet tjetër pos një\r\nzë i ulët.",
  "Atë ditë nuk bën dobi, as ndërmjetësimi, përveç atij të cilin e ka\r\nlejuar i Gjithëmëshirshmi të ndërmjetësojë dhe për të cilin e pëlqeu\r\nndërmjetësimin.",
  "Ai i di ato që ishin para tyre dhe ato që vijnë pas, po dija e tyre\r\nnuk mund ta përfshijë Atë.",
  "E fytyrat (e mëkatarëve) e turpëruara i përulen të Përjetshmit, të\r\nGjithfuqishmit, sepse ka dështuar ai që barti padrejtësinë.",
  "Kush është besimtar dhe bën vepra të mira ai nuk i frikësohet\r\nndonjë padrejtësie e as ndonjë mungese (në shpërblim).",
  "Kështu Ne e shpallëm këtë Kuran arabisht dhe përsëritëm në\r\ntë vërejtjet, në mënyrë që ata të ruhen ose ai (Kurani) t’u sjellë atyre\r\npërvojë mësimi.",
  "I Lartë është Allahu, Sundimtar i vërtetë. Ti mos nxito me Kuranin\r\npara se të përfundojë shpallja e tij te ti, dhe thuaj: “Zoti im, më\r\nshto dituri!”",
  "Ne i patëm urdhëruar edhe Ademit (të mos i afrohej pemës), po\r\nai harroi, pra tek ai nuk gjetëm vendosmëri.",
  "Përkujto kur Ne iu thamë engjëjve: “Bëni sexhde ndaj Ademit,\r\nata i bënë, pos Iblisit, i cili nuk deshi”.",
  "E Ne i thamë: “O Adem, ky është armik yti dhe i bashkëshortes\r\ntënde, pra mos t’ju nxjerrë kurrsesi nga xheneti, e të të vërë në\r\nvështirësi (për të siguruar mjetet e jetesës)\u0022.",
  "Ti aty (në xhenet) nuk ke për të qenë i uritur, e as nuk ke për të\r\nmbetur i zhveshur.",
  "Aty nuk ke për të pasur etje e as nuk do të kesh vapë.",
  "Por atë e ngacmoi djalli duke i thënë: “O Adem, a do të të tregoj\r\npër pemën e pavdekshmërisë dhe të sundimit të pazhdukshëm!”",
  "Ata të dy hëngrën nga ajo (pemë) dhe që të dy u zhveshën, e\r\nfilluan ta mbulojnë veten e tyre me gjethe, që i mblidhnin nëpër\r\nxhenet, dhe kështu Ademi theu urdhrin e Zotit të vet dhe gaboi.",
  "Mandej Zoti i vet e bëri atë të zgjedhur, ia pranoi pendimin dhe\r\ne vuri në rrugën e drejtë (të vendosur).",
  "Ai (Allahu) iu tha: “Zbritni prej aty, që të gjithë do të jeni armiq\r\ntë njëri-tjetrit. Nëse ju vjen nga Unë udhëzim (libër e pejgamber) kush\r\ni përmbahet udhëzimit Tim, ai nuk ka për të humbur (në Dunja), e as\r\nnuk ka për të dështuar (në jetën tjetër)\u0022.",
  "E kush ia kthen shpinën udhëzimit Tim do të ketë jetë të vështirë\r\ndhe në Ditën e Kijametit do ta ringjall të verbër.",
  "Ai (që nuk besoi) do të thotë: “Zoti im, përse më ngrite të verbër,\r\nkur unë isha me sy?”",
  "Ai (Allahu) thotë: “Ashtu si i harrove ti argumentet Tona, që t\u0027i\r\nofruam, ashtu je ti i harruar sot\u0022.",
  "Po kështu Ne e shpërblejmë edhe atë që zhytet në mëkate dhe\r\nnuk i beson argumentet e Zotit të vet, po dënimi në botën tjetër është\r\nedhe më i ashpër dhe i përjetshëm.",
  "A nuk e kanë të qartë ata, se sa breza para tyre i kemi zhdukur,\r\ne këta ecin nëpër ato vendbanime të tyre. Në gjurmët e atyre ka fakte\r\npër ata që kanë arsye të shëndoshë.",
  "E sikur të mos ishte vendimi dhe afati i caktuar më herët nga\r\nZoti yt, dënimi do t’i kapte ata.",
  "Prandaj ti bëhu i durueshëm ndaj asaj që thonë ata, dhe duke\r\nfalënderuar Zotin tënd, falu para lindjes së diellit dhe para perëndimit\r\ntë tij, falu edhe në orët e natës dhe në skajet e ditës, në mënyrë që të\r\ngjesh kënaqësi (me shpërblim).",
  "Dhe mos ia ngul sytë bukurisë së kësaj jete me të cilën i bëmë të\r\nkënaqen disa prej tyre (mosbesimtarë), e për t’i sprovuar me të, sepse\r\nshpërblimi i Zotit tënd është më i mirë dhe është i përjetshëm.",
  "Urdhëro familjen tënde të falë namaz, e edhe ti vetë zbatoje\r\natë, sepse Ne nuk kërkojmë prej teje ndonjë furnizim (për ty as për\r\nfamiljen tënde), Ne të furnizojmë ty (dhe ata), ardhmëria e mirë është\r\ne atij që ruhet.",
  "Ata thanë: “Përse nuk na solli ai ndonjë argument nga Zoti i vet?\r\nA nuk iu erdhi atyre sqarim (në Kuran) për atë që ishte në broshurat\r\ne mëparshme”.",
  "Dhe sikur t’i ndëshkonim ata me ndonjë dënim para tij (para se\r\nta shpallim Kuranin), ata do të thonin: “Zoti ynë, përse nuk na çove\r\nndonjë të dërguar, që t\u0027iu përmbaheshim fakteve të Tua para se të\r\nposhtëroheshim e të mjeroheshim”.",
  "Thuaj: “Secili është duke pritur, pra pritni edhe ju, se së shpejti\r\ndo ta kuptoni, se kush ishin ithtarët e rrugës së drejtë dhe kush e gjeti\r\ntë vërtetën”.",
  "Njerëzve iu është afruar koha e llogarisë së tyre, e ata të hutuar në\r\npakujdesi, nuk përgatiten fare për të.",
  "Atyre nuk iu vjen asnjë këshillë e re (në Kuran) nga Zoti i tyre, e që\r\nata të mos tallen me të duke e dëgjuar.",
  "Të shmangura nga e vërteta janë zemrat e tyre. Ata që janë zullumqarë,\r\nduke biseduar fshehtas (thonë): “A mos është ky (Muhamedi) diçka\r\ntjetër pos njeri, sikurse edhe ju, pra a do t’ia pranoni magjinë e tij, kur\r\nju po e dini?”",
  "Ai (Muhamedi) tha: “Zoti im di për thënien që thuhet në qiell e në\r\ntokë (pra di edhe për bisedën tuaj), Ai është Dëgjuesi, i Gjithëdijshmi!”",
  "Ata madje thanë: “(për Kuranin) Ëndrra të përziera, madje thanë se\r\nai (Muhamedi) vetë e trilloi, ai është poet! Le të na sjellë një mrekulli\r\nashtu si u dërguan të mëparshmit (me mrekulli)!”",
  "Banorët e qyteteve para tyre nuk i besuan (mrekullitë), prandaj Ne\r\ni shkatërruam, a mos do të besojnë këta?",
  "Ne edhe para teje nuk dërguam tjetër pos burra, të cilëve iu dhamë\r\nshpallje, e nëse nuk e dini këtë, atëherë pyetni njerëzit e dijshëm.",
  "Ne nuk i bëmë ata (pejgamberët) trupa që nuk hanë ushqim e as\r\nnuk ishin të përjetshëm (të pavdekshëm).",
  "Ne u plotësuam pastaj premtimin, i shpëtuam ata dhe kë dëshiruam\r\nNe, ndërsa ata që kaluan çdo kufi, i zhdukëm.",
  "A nuk e kuptoni, se Ne ua shpallëm librin në të cilin gjendet\r\nkrenaria juaj?",
  "Ne shpartalluam sa vendbanime që ishin mizore, e në vend të tyre\r\nsollëm popull tjetër.",
  "E ata kur e hetonin forcën e dënimit tonë iknin me shpejtësi.",
  "(atëherë atyre iu thuhej) Mos ikni, po kthehuni në begatitë dhe në\r\nvendbanimet tuaja, se ndoshta do të mund të merreni vesh (e gjithë\r\nkjo ishte një ironi kundër tyre).",
  "Ata thonin: “O shkatërrimi ynë, vërtet ne ishim zullumqarë!”",
  "Mjerimi i tyre vazhdoi ashtu derisa i bëmë të korrur e të ftohur\r\n(të vdekur).",
  "Ne nuk e krijuam qiellin, tokën e çdo gjë çka ka mes tyre pa qëllim\r\ntë caktuar.",
  "Sikur të kishim dashur të zbavitemi dhe sikur të donim ta bënim\r\natë, Ne do të zbaviteshim në kompetencën Tonë, por Ne nuk e bëmë\r\natë.",
  "Përkundrazi Ne të pavërtetën e godasim me të vërtetën dhe ajo\r\n(e vërteta) triumfon mbi të, ndërsa ajo (gënjeshtra) zhduket. E juve\r\n(jobesimtarëve) iu takon shkatërrimi për atë që i përshkruani (Zotit,\r\nsi fëmijë etj.).",
  "Vetëm e Tij është çdo gjë, që është në qiej e në tokë! E ata\r\nqë janë pranë Tij (melaiket), nuk shprehin mendjemadhësi\r\nnë adhurimin ndaj Tij, e as nuk iu bëhet (ibadeti) monoton.\r\n20. Ata lartësojnë (Allahun) natë e ditë dhe nuk mërziten.",
  "Ata lartësojnë (Allahun) natë e ditë dhe nuk mërziten.",
  "A mos morën ata zota prej toke, që mund Të ringjallin (të\r\nvdekurit)?",
  "Sikur të kishte në to (në qiej e në tokë) zota pos Allahut, ato të\r\ndyja do të shkatërroheshin. Larg asaj që i përshkruajnë është Allahu,\r\nZoti i Arshit.",
  "Ai nuk pyetet se çka punon, po ata (njerëzit) pyeten.",
  "A përvetësuan ata zota të tjerë pos Tij? Thuaj: “Silleni argumentin\r\ntuaj!” Ky (Kurani) është argument për këta që tani janë me mua, dhe\r\npër ata që ishin para meje, por shumica e tyre nuk e dinë të vërtetën,\r\nprandaj edhe nuk vështrojnë.",
  "Ne nuk dërguam asnjë të dërguar para teje e të mos i kemi shpallur\r\natij, se: Nuk ka të adhuruar me të drejtë përveç Meje, pra më adhuroni!”",
  "E ata thanë: “I Gjithëmëshirshmi ka fëmijë!” Larg saj qoftë\r\nmadhëria e Tij! Ja, ata janë robër të ndershëm,",
  "që nuk flasin para Tij, ata veprojnë me urdhrin eTij!",
  "Ai (Allahu) e di çka vepruan më parë dhe çka do të veprojnë, dhe\r\nata nuk përpiqen të ndihmojnë pos për atë me të cilin është i kënaqur\r\nAi, e ata nga frika prej tij janë të kujdesshëm.",
  "Ndërsa kush thotë prej tyre, se unë jam zot pos Tij, ndëshkimi për\r\ntë është xhehenemi. Kështu i ndëshkojmë Ne zullumqarët.",
  "A nuk e dinë ata, që nuk besuan, se qiejt e toka ishin të ngjitura,\r\ne Ne i ndamë ato të dyja dhe ujin e bëmë bazë të jetës së çdo sendi; a\r\nnuk besojnë?",
  "Dhe në të (tokë) Ne kemi krijuar bjeshkë të paluhatshme, që të\r\nmos i lëkundë ata, dhe nëpër to kemi bërë lugina e rrugë, në mënyrë\r\nqë ata të dinë të orientohen.",
  "Qiellin ua kemi bërë kulm të sigurt, por ata zmbrapsen prej atyre\r\nargumenteve.",
  "Ai është që krijoi natën e ditën, diellin e hënën dhe secili prej tyre\r\nnoton në orbitë.",
  "Ne, asnjë njeriu para teje (Muhamed) nuk i dhamë jetë të përhershme,\r\ne nëse ti vdes, a mos do të mbesin ata përgjithmonë?",
  "Çdo krijesë do ta shijojë vdekjen, e Ne në shenjë sprove ju\r\nsprovojmë me vështirësi e kënaqësi, dhe ju ktheheni te Ne.",
  "E kur të shohin ty ata që nuk besuan, nuk të marrin ndryshe vetëm\r\nse në tallje (duke thënë): “A ky është ai që përgojon zotat tuaj!” E ata\r\npërmendjen e të Gjithëmëshirshmit (Rrahmanit) e mohojnë.",
  "Njeriu nga vetë natyra e tij është i ngutshëm, e Unë do t’ua tregoj\r\njuve masën Time ndëshkuese, pra mos kërkoni t’iu vijë më shpejt.",
  "Ata thanë: “Kur do të jetë ai premtim (me dënim), nëse thoni të\r\nvërtetën?\u0022",
  "Sikur ta dinin ata që nuk besuan, se atëherë nuk do të mund ta\r\nlargojnë zjarrin, as nga fytyrat e tyre, e as nga shpinat, e as që do të\r\nndihmohen (nuk do të ishin jobesimtarë).",
  "Por atyre do t’iu vijë befas, do t’i tronditë ata, e atëherë as nuk\r\nmund ta largojnë, dhe as nuk iu jepet afat.",
  "Në të vërtetë, janë bërë përqeshje edhe me të dërguarit e tjerë para\r\nteje, ata që u tallën me ta i përfshiu ajo me çka talleshin.",
  "Thuaj: “Kush ju mbron juve prej (dënimit të) të Gjithëmëshirshmit\r\nnatën e ditën?” Por jo, ata ua kthejnë shpinën këshillave të Zotit të\r\ntyre.",
  "A mos kanë ata pos Nesh zota të tjerë, që i mbrojnë? Po ata nuk\r\nmund t\u0027i ndihmojnë vetvetes (e lëre më adhuruesve), Ata (mosbesimtarët)\r\nas nuk do të pranohen prej Nesh në fqinjësi.",
  "Por Ne iu dhamë atyre dhe prindërve të tyre jetë të gjatë me\r\nkënaqësi (e ata u mashtruan). A nuk e vërejnë ata, se Ne ua pakësojmë\r\ntokën nga anët e saj, atëherë a mos ata do të jenë fitues (o të humbur)?",
  "Thuaj: “Unë ua tërheq vërejtjen vetëm me anën e kësaj shpalljeje,\r\npo i shurdhri nuk e dëgjon thirrjen, edhe kur i tërhiqet vërejtja”.",
  "E sikur t’i godasë pak ndonjë e keqe nga dënimi i Zotit tënd ata\r\ndo të thonë: “Të mjerët ne i bëmë vetes padrejtësi”!",
  "Në Ditën e Gjykimit Ne do të vëmë peshore të drejta, e askujt nuk\r\ni bëhet e padrejtë asgjë, edhe nëse është (vepra) sa pesha e një kokrre\r\ntë melit Ne do ta sjellim atë. E mjafton që Ne jemi llogaritës.",
  "Ne i patëm dhënë Musait e Harunit Furkanin (dalluesin mes të\r\nvërtetës e të kotës - Tevratin), që ishte dritë e këshillë për të devotshmit,",
  "të cilët ia kanë frikën Zotit të tyre, edhe pse nuk e shohin dhe ata\r\ntë cilët ia kanë dronë Kijametit.",
  "Edhe ky (Kurani) është këshillë, është i bekuar që Ne e shpallëm.\r\nA, ju po e refuzoni?!...",
  "Ne ia dhamë Ibrahimit herët të mbarën, sepse Ne e kemi njohur\r\nmirë atë (ia dhamë të mbarën se e meritoi).",
  "Kur ai babait dhe popullit të vet u tha: “Ç’janë këto statuja që i\r\nadhuroni?”",
  "Ata thanë: “I gjetëm të parët tanë, që po i adhuronin”.",
  "Ai u tha: “Edhe të parët tuaj, e edhe ju qartë ishit të humbur!”",
  "Ata thanë: “Me gjithë mend e ke apo mos po tallesh!”",
  "Atëherë ai tha: “Jo, por Zoti juaj është Zot i qiejve e i tokës,\r\nështë Ai që i krijoi ato, ndërsa unë jam dëshmues për këtë!”",
  "Betohem në Allahun, posa të largoheni ju unë kam për t’ia bërë\r\natë që duhet statujave tuaja!",
  "Dhe i bëri ato copë-copë, përveç një më të madhes, që e kishin ata\r\ne me shpresë se atij do t\u0027i drejtohen (për ta kuptuar se kush i theu).",
  "(Kur u kthyen i panë) Ata thanë: “Kush e bëri këtë me zotat tanë?\r\nAi na qenka kriminel!”",
  "(pastaj) Thanë: “Kemi dëgjuar për një djalosh, që i përqeshte ato,\r\ntë cilit i thonin Ibrahim\u0022.",
  "Ata thanë: “Silleni atë këtu në sy të njerëzve që ta shohin (e ta\r\ndënojmë)”.",
  "I thanë: “A e bëre ti këtë me zotat tanë, o Ibrahim?”",
  "Ai tha: “Jo, por atë e bëri i madhi i tyre, ju pyetni ata nëse janë që\r\nflasin?”",
  "Ata u ndalën e u menduan me veten, e dikush tha: “Vërtet, ju jeni\r\nmu ata të gabuarit (pse adhuronit gjëra të kota)”",
  "Mirëpo pastaj e shoshitën këtë gjë në kokat e tyre (u kthyen nga\r\nbindja në kokëfortësi) dhe thanë: “Po ti e ke ditur se këta nuk flasin!”",
  "Ai tha: “A po adhuroni pra në vend të Allahut asish, që nuk iu\r\nsjellin kurrfarë dobie e dëmi?\u0022",
  "Mjerë për ju dhe për ata që i adhuroni, pos Allahut, po a nuk po\r\ne kuptoni?”",
  "Atëherë ata thanë: “Digjeni atë (Ibrahimin) dhe ndihmoni zotat\r\ntuaj, nëse doni t’iu ndihmoni!”",
  "Po Ne i thamë: “O zjarr, bëhu i flohtë dhe shpëtim për Ibrahimin!”",
  "Ata deshën t’i bëjnë atij (Ibrahimit) kurth, po Ne ata i bëmë më\r\ntë dështuarit.",
  "E Ne e shpëtuam atë, e edhe Lutin në atë tokën që e kemi bekuar\r\npër njerëz.",
  "Dhe ia falëm atij Is’hakun, e si dhuratë edhe Jakubin. Dhe që të\r\ngjithë i bëmë të mirë (pejgamberë).",
  "Dhe ata i bëmë shëmbëlltyrë që udhëzonin sipas urdhrit Tonë, i\r\norientuam në punë të mira, në faljen e namazit, në dhënien e zeqatit,\r\ndhe ata ishin adhuruesit Tanë të sinqertë.",
  "Dhe Ne Lutit i dhamë të jetë pejgamber dhe i dijshëm, prandaj\r\nedhe e shpëtuam prej atij fshati (vendbanimi), që bënte punë të ndyra,\r\nata ishin popull i dëmshëm e i prishur.",
  "Atë (Lutin) e shpëtuam dhe e vumë nën mëshirën Tonë, vërtet ai\r\nishte prej më të mirëve.",
  "(Përkujto) Edhe Nuhun kur më parë - pat thirrur (Zotin) e Ne ia\r\npranuam atij (edhe lutjen), e atë dhe familjen e tij e shpëtuam nga ai\r\ntmerri i madh.",
  "Ne e mbrojtëm atë prej atij populli, që i përgënjeshtronte\r\nargumentet Tona, vërtet ai ishte popull i keq, prandaj i përmbytëm\r\ntë gjithë.",
  "(Përkujto) Davudin e Sulejmanin kur pleqëronin për çështjen e\r\nbimës (mbjelljes), të cilën delet e atij populli e kishin kullotur natën, e\r\nNe ishim përcjellës të gjykimit të tyre.",
  "E Sulejmanit Ne ia mësuam atë (përgjigjen e saktë), po secilit (prej\r\ntyre) iu patëm dhënë urtësi e dije. Ne bëmë që kodrat dhe shpezët të\r\nmadhërojnë (bëjnë tesbih) së bashku me Davudin. Ne kemi mundësi\r\n(ta bëjmë këtë), edhe e bëmë.",
  "Ne i mësuam atij (Davudit) mbarimin e petkave (të hekurta) për\r\nju, që t’ju mbrojnë në raste lufte. A jeni pra mirënjohës ju për këtë?",
  "Ndërsa Sulejmanit (ia nënshtruam) erën e fortë, që sipas dëshirës\r\nsë tij ecte me të deri te toka të cilën e kemi bekuar Ne. Ne jemi të\r\nGjithëdijshëm për çdo gjë.",
  "Edhe disa nga djajtë (ia nënshtruam), që zhyteshin (në thellësi të\r\nujit) dhe bënin edhe punë të tjera për të (për Sulejmanin), por Ne i\r\nruanim ata (të mos shmangeshin).",
  "(Përkujto) Edhe Ejubin kur iu drejtua Zotit të vet me lutje: “Më\r\ngjeti belaja, e Ti je më Mëshiruesi ndër mëshiruesit!”",
  "Ne iu përgjigjëm atij nga mëshira Jonë, ia hoqëm ato vështirësi që\r\nkishte, i dhamë familjen e tij dhe aq sa ishin ata, dhe e bëmë përkujtim\r\npër të devotshmit.",
  "(Përkujto) Edhe Ismailin, Idrisin dhe Dhulkiflinë, që të gjithë\r\nishin të durueshëm.",
  "Ata i përfshimë në mëshirën Tonë, se ishin vërtet prej të mirëve.",
  "(Përkujto) Edhe atë të peshkut (Junusin), kur doli i hidhëruar\r\n(prej popullit) dhe mendoi se nuk do t’i vijë më puna ngushtë, po në\r\nerrësira ai tha se: “Nuk ka të adhuruar të vërtetë pos Teje. Ti je i pastër,\r\nnuk ke të meta. Unë i bëra padrejtësi vetes!”",
  "Ne iu përgjigjëm atij, e shpëtuam nga tmerri. Kështu i shpëtojmë\r\nNe besimtarët.",
  "(Përkujto) Edhe Zekirjain kur e luti Zotin e vet: “Zoti im, mos më\r\nlër të vetmuar, se Ti je më i miri trashëgues (pas çdokujt)”.",
  "Ne ia pranuam lutjen e tij, ia dhuruam atij Jahjain dhe ia përmirësuam\r\nbashkëshorten atij (e bëmë që të lindë meqë ishte shterpë). Ata\r\npërpiqeshin për punë të mira, Na luteshin duke shpresuar dhe duke u\r\nfrikësuar, ishin respektues ndaj Nesh.",
  "(Përkujto) Edhe atë që ruajti nderin e saj, e Ne e frymëzuam\r\natë me shpirt (barrë) nga ana Jonë dhe atë dhe të birin e saj i bëmë\r\nmrekulli për njerëzit.",
  "Kjo fe është e juaja dhe është e vetmja fe (e shpallur), kurse Unë\r\njam Zoti juaj, pra më adhuroni vetëm Mua.",
  "Po ata e ndanë çështjen e fesë dhe u përçanë mes vete (u ndanë\r\nnë grupe: monoteistë, politeistë jehudi, të krishterë, zjarrputistë etj.),\r\nmirëpo që të gjithë do të vijnë te Ne.",
  "E kush bën ndonjë vepër të mirë dhe është besimtar, mundi i tij\r\nnuk i mohohet, pse Ne i shënojmë ato.",
  "Ndërsa është e pamundur për (banorët e) një fshati, të cilin e kemi\r\nshkatërruar Ne, të kthehen (në këtë jetë).",
  "Derisa të hapet (penda) e Jexhuxh Mexhuxhëve dhe ata do të\r\nzbresin nga çdo bregore me shpejtësi.",
  "Dhe derisa të jetë afruar premtimi i saktë (Dita e Kijametit), e ai\r\nështë momenti kur mbeten të shtangur sytë e atyre që nuk besuan (në\r\nato çaste thonë): “Të mjerët ne, vërtet ishim krejt të pavetëdijshëm\r\npër këtë (moment); por jo, është e vërtetë se ishim zullumqarë të\r\nmëdhenj”.",
  "Ju dhe ajo që adhuruat ju, pos Allahut do të jeni lëndë e xhehenemit,\r\ndhe keni për të hyrë në të.",
  "Sikur të kishin qenë ata zota ata nuk do të hynin në të, po që të\r\ngjithë do të jenë aty përgjithmonë.",
  "Aty ata do të kenë rënkim dhe aty ata nuk dëgjojnë.",
  "E atyre që iu priu e mbara nga ana Jonë do të jenë larg tij\r\n(xhehenemit).",
  "Ata nuk do ta dëgjojnë as zhurmën e tij, dhe ata do të jenë\r\npërgjithmonë të kënaqur me atë që dëshirojnë vetë.",
  "Ata nuk do t’i shqetësojë ajo frika e madhe (e fryerjes së surit),\r\ndhe do t’i presin engjëjt (duke i uruar): “Kjo është dita juaj që ju\r\npremtohej”.",
  "(Përkujto) Atë ditë kur Ne e palosim qiellin sikurse palimi i fletëve\r\nnë libër. Ashtu sikundër e kemi filluar krijimin (tuaj), e rikthejmë. Ky\r\nështë obligim Yni, e Ne e bëjmë këtë.",
  "Ne e kemi shënuar në Zebur (në librat e shenjtë) pas shënimit\r\n(në Lehvi Mahfudh), se me të vërtetë tokën do ta trashëgojnë robërit\r\ne Mi të mirë.",
  "Në këtë (që u përmend) ka mjaft për një popull të dëgjueshëm.",
  "E Ne të dërguam ty (Muhamed) vetëm si mëshirë për të gjitha krijesat.",
  "Thuaj: “Mua më shpallet, se Zoti i juaj është vetëm një Zot, e ju\r\na po dorëzoheni?”",
  "E nëse ata refuzojnë ti thuaju: “Unë ju njoftova juve në mënyrë\r\ntë barabartë, dhe se unë nuk e di se është afër ose larg ajo që po iu\r\npremtohet?”",
  "Ai e di thënien e haptë, e di edhe atë që mbani fshehtë.",
  "E nuk e di, mos është kjo sprovë për ju (vonesa e dënimit), apo të\r\nkënaqeni deri në një kohë.",
  "Ai (Muhamedi) tha: “Zoti im, gjyko (mes meje dhe atyre\r\ngënjeshtarëve) me të vërtetën! E Zoti ynë, i Gjithmëshirshmi, është ai\r\nprej të cilit kërkohet ndihmë kundër asaj që ju përshkruani!”",
  "O ju njerëz, ruajuni dënimit nga Zoti juaj, sepse dridhja pranë\r\nkatastrofës së Kijametit është një llahtari e madhe.",
  "Atë ditë, kur ta përjetoni atë, secila gjidhënëse braktis atë që ka në\r\ngji dhe secila shtatzënë e hedh para kohe barrën e vet, ndërsa njerëzit\r\nduken të dehur, po ata nuk janë të dehur, por dënimi i Allahut është\r\ni ashpër.",
  "Ka ndonjë nga njerëzit që kundërshton në çështjet rreth Allahut, pa\r\nkurrfarë dije dhe ndjek çdo djall të mbrapshtë.",
  "Ai (djalli) është gjykuar ta humbë dhe ta orientojë në vuajtje të\r\nzjarrit të madh, atë që i miqësohet atij.",
  "O ju njerëz, nëse dyshoni për ringjalljen, atëherë (mendoni krijimin\r\ntuaj që) Ne ju krijuam juve prej dheu, pastaj prej uji, pastaj prej një\r\ngjaku të ngjizur, pastaj prej një sa kafshatë mishi, që është krijesë e\r\nformuluar ose e paformuluar, në mënyrë që t’ju sqarojmë. Ndërsa atë\r\nqë dëshirojmë Ne e përqendrojmë në mitër deri në një afat të caktuar,\r\ne mandej iu nxjerrim foshnje dhe ashtu të arrini pjekurinë tuaj.\r\nKa që dikush prej jush vdes herët, e dikush të jetojë deri në pleqëri\r\ntë thellë, në mënyrë që të mos dijë asgjë nga dija që ka pasur. E ti\r\ne sheh tokën e tharë - të vdekur, e kur Ne ia lëshojmë asaj ujin ajo\r\ngjallërohet, shtohet dhe nga të gjitha llojet rrit bimë të këndshme.",
  "Këtë (e themi për ta ditur) se Allahu është Ai i Vërteti, dhe se Ai i\r\nringjall të vdekurit, dhe Ai është i Plotfuqishëm për çdo send.",
  "Dhe nuk ka dyshim se Kijameti do të vijë patjetër, dhe se Allahu me\r\nsiguri do t’i ngjallë ata të varrezave (të vdekurit).",
  "E ka ndonjë prej njerëzve, që bën polemikë rreth çështjes së Allahut,\r\nduke mos pasur kurrfarë dije, kurrfarë udhëzimi dhe kurrfarë libri të\r\nbesueshëm.",
  "Ai që shtrembëron qafën (në shenjë mendjemadhësie), e përpiqet\r\nt’i humbë njerëzit nga rruga e Allahut. Atij do t’i takojë poshtërimi\r\nnë këtë jetë, ndërsa në Ditën e Kijametit atij do t’ia veshim dënimin\r\ne djegies (të zjarrit).",
  "Kjo, për shkak të asaj që bënë duart e tua, ndërsa Allahu nuk është\r\nzullumqar ndaj robërve.",
  "Ka nga njerëzit që adhuron Allahun me mëdyshje (luhatshëm),\r\nnëse e godet ndonjë e mirë ai qetësohet me të, por nëse e godet ndonjë\r\ne pakëndshme ai kthehet në fytyrën e vet të vërtetë (të mëparshme), ai\r\ni ka humbur këtë dhe jetën tjetër e ky është ai dështimi i qartë.",
  "Ai në vend të Allahut lut atë që nuk mund t’i bëjë,\r\nas dëm, as dobi. Edhe kjo është ajo humbja pambarim.",
  "Lut atë që dëmin e tij e ka më afër se dobinë e tij. Sa ndihmëtar\r\ne shok i keq qenke (do t’i thotë atij adhuruesi në Ditën e Kijametit).",
  "Ata që besuan dhe bënë vepra të mira Allahu do t’i vejë në\r\nxhenete, nën të cilët rrjedhin lumenj. S’ka dyshim, Allahu punon atë\r\nqë dëshiron.",
  "Kush mendon, se Allahu nuk do ta ndihmojë atë (Muhamedin)\r\nnë këtë dhe në tjetrën jetë, ai le të ngrihet me ndonjë mjet deri në qiell\r\ne le ta këputë (ndihmën), e le të shikojë se a po ia largon mjeshtëria e\r\ntij atë që po e mllefos.",
  "Dhe kështu Ne e zbritëm këtë (Kuranin) plot argumente të qarta,\r\ndhe se Allahu vë në rrugë të drejtë atë që do.",
  "Është e sigurt se Allahu do të bëjë dallimin (do të gjykojë) në\r\nDitën e Kijametit midis atyre që ishin besimtarë (muslimanë), dhe atyre që ishin jehudi, sabejë, të krishterë, zjarrputistë, idhujtarë. Allahu\r\nështë Dëshmitar i çdo gjëje.",
  "A nuk e di për Allahun, se Atij i nënshtrohet (i bën sexhde) kush\r\nështë në qiej dhe kush është në tokë, edhe dielli, edhe hëna, edhe kodrat,\r\nedhe bimët, edhe shtazët, e edhe shumë njerëz, po shumë janë që\r\ndënimi është meritë e tyre. Atë që e poshtëron Allahu nuk ka kush që\r\nmund ta bëjë të ndershëm. Allahu punon atë që dëshiron.",
  "Këta janë dy kundërshtarë (grupe kundërshtarësh: besimtarë dhe\r\njobesimtarë), që janë zënë rreth Zotit të tyre; e atyre që nuk besuan iu\r\nqepen rroba prej zjarri, e iu hidhet uji valë mbi kokat e tyre,",
  "që me atë u shkrihet krejt ç’ka në barqet e tyre, e edhe lëkurat.",
  "Për ata janë edhe kamzhikët e hekurt.",
  "Sa herë që përpiqen të dalin prej tij nga vuajtjet e padurueshme\r\nkthehen me dhunë në të përsëri (iu thuhet): “Vuajeni dënimin me\r\ndjegie!”",
  "E ata që besuan dhe bënë vepra të mira Allahu i vendos në xhenete,\r\nnëpër të cilin rrjedhin lumenj, aty stolisen ata me rrathë të artë e me\r\nxhevahirë, e petkat e tyre janë të mëndafshta.",
  "Dhe ata janë, që u udhëzuan me fjalët më të mira dhe u udhëzuan\r\nnë rrugën e lavdishme.",
  "S’ka dyshim, se ata që nuk besuan dhe pengojnë prej rrugës së\r\nAllahut dhe prej xhamisë së shenjtë (Qabes), të cilën Ne e bëmë të\r\nbarabartë për njerëz, qofshin vendas ose të ardhur, dhe kushdo që\r\ntë përpiqet të bëjë ndonjë të keqe a ndonjë mëkat Ne kemi për t’ua\r\nshijuar një dënim të idhët.",
  "Përkujtoje kur Ne e udhëzuam Ibrahimin për në vendin e shtëpisë\r\n(Qabes): të mos më përshkruajë Mua shok, pastroje shtëpinë Time\r\npër ata që e vizitojnë (bëjnë tavaf), që qëndrojnë në këmbë duke u\r\nfalur, përkulur dhe që bëjnë sexhde.",
  "Dhe thirr ndër njerëz për haxhin, se të vijnë ty këmbësorë, e edhe\r\nkalorës me deve të rraskapitura, që vijnë prej rrugëve të largëta,",
  "për të qenë të pranishëm në dobitë e tyre dhe që ta përmendin\r\nAllahun në ato ditë të caktuara (në shenjë falënderimi), dhe për që i\r\nka furnizuar me kafshë. Hani pra prej tyre (kurbanave) dhe ushqeni të\r\nngushtuarin e të varfërin.",
  "Pastaj le ta heqin papastërtinë e tyre, le t’i zbatojnë premtimet e\r\nveta dhe le të sillen (bëjnë tavaf) rreth shtëpisë së lashtë.",
  "Pra, kështu: Kush madhëron atë që Allahu e bëri të shenjtë, ajo\r\nështë më e dobishme për te Zoti i vet. Juve iu janë lejuar kafshët, pos\r\natyre që u lexohen (në Kuran), pra largohuni nga ndytësitë e idhujve\r\ndhe largohuni fjalës shpifëse.",
  "Duke qenë të sinqertë në besimin ndaj Allahut, dhe duke mos i\r\npërshkruar Atij shok, e kush i përshkruan shok Allahut ai është sikur\r\ntë ketë rënë nga qielli e ta rrëmbejë shpendi, ose si ai të cilin e gjuan\r\nera e stuhishme në ndonjë vend të humbur.",
  "Kjo është kështu! E kush madhëron dispozitat e Allahut ajo është\r\nshenjë e devotshmërisë së zemrave.",
  "Ju keni dobi nga ato (shenja - kurbane) për një kohë të caktuar, e\r\npastaj vendi i tyre është te shtëpia e lashtë.",
  "Ne i kemi caktuar çdo populli vendtherjen (e kurbanit), që ta\r\npërmendin emrin e Allahut, për arsye se i furnizoi ata me kafshët.\r\nZoti juaj është një Zot, prandaj vetëm Atij dorëzohuni, e përgëzo të\r\ndëgjueshmit,",
  "të cilët kur përmendet Allahu iu dridhen zemrat e tyre, të cilët janë të durueshëm ndaj asaj që i godet, të cilët e falin namazin rregullisht\r\ndhe të cilët japin për qëllime të dobishme nga ajo me çka i furnizuam\r\nNe.",
  "E devetë (therjen e tyre për kurban) ua kemi bërë prej dispozitave\r\ntë Allahut, e ju prej tyre keni dobi, prandaj përmendeni emrin e\r\nAllahut duke qenë ato (të përgatitura për therje) në këmbë, e kur të\r\nshtrihen ato në tokë (dhe t’u dalë shpirti), hani prej tyre dhe ushqeni\r\nnevojtarin dhe atë që lyp. Ashtu ua vëmë ato në shërbimin tuaj, që ju\r\ntë jeni mirënjohës.",
  "Tek Allahu nuk arrin, as mishi e as gjaku i tyre, por tek Ai arrin\r\nbindja juaj. Ai ashtu ua nënshtroi ato juve, që ta madhëroni Allahun\r\npër udhëzimet që ua bëri. Bamirësve merru myzhde.",
  "Allahu largon dëmet e idhujtarëve ndaj atyre që besuan, se Allahu\r\nnuk e do asnjë tradhtar e mohues.",
  "Atyre që po sulmohen me luftë iu është dhënë leje të luftojnë, për\r\nshkak se u është bërë padrejtësi, e Allahu ka fuqi për t’i ndihmuar ata\r\n(muslimanëve).",
  "(U lejuan të luftojnë) Ata, të cilët vetëm pse thanë: “Allahu është\r\nZoti ynë!” u dëbuan prej shtëpive të tyre pa kurrfarë të drejte. E sikur\r\nAllahu të mos i zmbrapste disa me disa të tjerë do të rrënoheshin\r\nmanastiret, kishat, havrat, e edhe xhamitë, që në to përmendet shumë\r\nemri i Allahut. E Allahu patjetër do ta ndihmojë atë që ndihmon\r\nrrugën e Tij, se Allahu është shumë i Fuqishëm dhe gjithnjë Triumfues.",
  "(Ai ndihmon) Ata të cilët kur Ne iu mundësojmë vendosjen në\r\ntokë, e falin namazin, japin zeqatin, urdhërojnë për të mirë dhe largojnë\r\nprej të keqes. Allahut i takon përfundimi i çështjeve.",
  "Po edhe nëse të përgënjeshtrojnë ty, para tyre patën përgënjeshtruar\r\nedhe populli i Nuhut, Adi dhe Themudi.",
  "Edhe populli i Ibrahimit dhe populli i Lutit.",
  "Po edhe banorët e Medjenit. Qe përgënjeshtruar edhe Musai; e\r\nUnë jobesimtarëve u pata dhënë afat, më pas iu dhashë dënim, e çfarë\r\nishte ai dënim Imi? (Ua ndryshova gjendjen në të keq).",
  "E sa fshatra që ishin zullumqarë i shkatërruam Ne, e ato janë të\r\nrrënuara rrafsh me tokën dhe sa bunarë kanë mbetur shkretë, e sa\r\npallate të larta!",
  "A nuk udhëtuan ata nëpër tokë e të kenë zemra me të cilat do të\r\nkuptojnë, dhe veshë me të cilët do të dëgjojnë? Pse në të vërtetë sytë\r\nnuk verbohen, por verbohen zemrat në kraharor.",
  "Ata kërkojnë prej teje t’ua ngutësh dënimin, po Allahu nuk e\r\nthyen premtimin e Vet, pse një ditë te Zoti yt është sa një mijë vjet, si\r\nllogaritni ju.",
  "Shumë fshatra që ishin në rrugë të gabuar Unë ua pata shtyrë\r\ndënimin për një kohë, e pastaj i zura me dënim dhe fundi i tyre është\r\ntek Unë.",
  "Thuaj: “O ju njerëz, unë jam për t’ua tërhequr haptazi vërejtjen”.",
  "E ata që besuan dhe që bënë vepra të mira do të kenë falje (të\r\nmëkateve), furnizim të begatshëm (në xhenet).",
  "Ndërsa ata që u përpoqën t’i mposhtin argumentet Tona, të tillët\r\njanë banues të xhehenemit.",
  "Ne nuk dërguam para teje asnjë të dërguar (me shpallje) dhe asnjë\r\npejgamber (të dërguar si vazhdues i shpalljes së mëparshme), e që kur\r\nai (i dërguari) dëshiroi diçka të mos iu pat hedhur në atë dëshirën e\r\ntij djalli, e Allahu asgjëson atë që e hedh djalli, dhe Allahu fuqizon\r\nargumentet e Veta. Allahu është shumë i Dijshëm dhe me urtësi të\r\nmadhe i rregullon çështjet.",
  "E për ta bërë atë (dyshim), që djalli e hedh si sprovë për ata që në\r\nzemrat e tyre kanë dyshim (munafikët) dhe për ata që i kanë zemrat\r\ne shtangëta. S\u0027ka dyshim se jobesimtarët janë në një armiqësi të\r\npambarim.",
  "E edhe për ta vërtetuar të dijshmit, se me të vërtetë ai (Kurani) është i vërtetë prej Zotit tënd dhe kështu t’i besojnë atij (Kuranit) dhe\r\n(zemrat e tyre) të binden ndaj tij. E Allahu patjetër do t’i udhëzojë ata\r\nqë besuan (përqafuan) në rrugën e drejtë.",
  "Ata që nuk besuan janë vazhdimisht në dyshim për të (për Kuranin),\r\nderisa t’iu vijë Kijameti befas ose t’u vijë dënimi i ditës së pafrytshme.",
  "Atë ditë i tërë sundimi i takon vetëm Allahut, Ai gjykon mes tyre,\r\ne për sa u përket atyre që besuan dhe bënë vepra të mira ata kanë\r\nkënaqësitë e tyre në xhenete.",
  "Ndërsa ata që nuk besuan dhe përgënjeshtruan argumentet tona,\r\ntë tillët kanë dënim me nënçmim.",
  "E ata, që për hir të Allahut braktisën atdheun e tyre, (e duke\r\nluftuar) u vranë ose vdiqën Allahu do t’i shpërblejë me shpërblimin\r\nmë të mirë, e s’ka dyshim, Allahu është më i miri shpërblyes.",
  "Ata do t’i vërë në një vend ku do të jenë të kënaqur. Allahu di më\r\nsë miri (kush çka meriton) dhe është shumë i Butë.",
  "Kjo është kështu! E kush ndëshkon tjetrin me të njëjtën masë\r\nme të cilën ka qenë i ndëshkuar vetë, e pastaj atij përsëri i bëhet e\r\npadrejtësi Allahu do ta ndihmojë atë patjetër. Allahu i shlyen shumë\r\ntë këqijat dhe falë mëkatet.",
  "Këtë (ndihmë) e bën, sepse Allahu (Fuqiplotë) është Ai që fut\r\nnatën në ditë e ditën në natë (duke shkurtuar njërën e zgjatur tjetrën).\r\nAllahu me të vërtetë është Dëgjues dhe Vështrues i çdo gjëje.",
  "Kjo, sepse Allahu është Ai i Vërteti, dhe atë që lusin ata pos Tij\r\nështë e kotë. Allahu është vërtet Ai i Larti, i Madhi.",
  "A nuk e di, se Allahu e lëshoi shiun prej qiellit, e toka bëhet e\r\ngjelbëruar, vërtet, Allahu është i Kujdesshëm, i Njohur për çdo gjë.",
  "Vetëm e Tij është çka ka në qiej dhe çka ka në tokë, Allahu është\r\nAi që s’ka nevojë për asgjë, është i Pavaruri, i Lavdëruari.",
  "A nuk po sheh, se Allahu nënshtroi çdo gjë që gjendet në tokë për\r\ntë mirën tuaj, Ai nënshtroi anijet që sipas dëshirës së Tij të lundrojnë\r\nnë det. Ai mban qiellin të mos bierë në tokë pos nëse dëshiron Ai.\r\nS\u0027ka dyshim se Allahu është i Butë, Mëshirues i madh ndaj njerëzve.",
  "Ai ua dha jetën, iu bën të vdisni, e pastaj ju ringjall. Vërtet, njeriu\r\nështë përbuzës.",
  "Secilit popull Ne i dhamë ligj (fetar), që ata veprojnë sipas tij,\r\npra le të mos polemizojnë (popujt e tjerë) me ty për këtë çështje (për\r\nçështjen e sheriatit islam), e ti thirri te Zoti yt, se pa dyshim ti je në\r\nnjë rrugë të drejtë.",
  "E nëse ata të kundërshtojnë ty ti thuaju: “Allahu e di më së miri\r\npër këtë, që ju po veproni.",
  "Allahu do të gjykojë mes jush në Ditën e Kijametit për atë që\r\nkundërshtoheshit”.",
  "A nuk e ke ditur, se Allahu di çka ekziston në qiell e në tokë, e tërë\r\najo është e shënuar në libër, ajo për Allahun është shumë lehtë.",
  "Ata (idhujtarët) adhurojnë në vend të Allahut (idhuj) për të cilët\r\nnuk iu ka ardhur kurrfarë fakti, dhe nuk kanë kurrfarë dije, pra për\r\nidhujtarët nuk ka ndonjë ndihmëtar.",
  "E kur iu lexohen atyre ajetet tona të qarta, në fytyrat e atyre që\r\nnuk besuan vëren urrejtje. Gati iu vërsulen atyre që ua lexojnë ajetet\r\ntona. Thuaj: “A t’u tregoj për një gjë më të keqe se kjo? Zjarri, të cilin\r\nAllahu e caktoi për ata që nuk besuan”. Sa i keq është ai vend ku do\r\ntë shkojnë.",
  "O ju njerëz, ja një shembull, veni veshin pra: Vërtet ata që po\r\nadhuroni në vend të Allahut, ata nuk mund të krijojnë asnjë mizë,\r\nedhe nëse tubohen të gjithë për të, e po ashtu, nëse miza ua rrëmben\r\natyre ndonjë send, ata nuk do të mund ta shpëtojnë atë prej saj. I dobët\r\nështë edhe lutësi edhe i luturi.",
  "Ata nuk madhëruan Allahun me madhërinë e Tij të vërtetë, që e\r\nmeriton, Allahu është i Fuqishëm, Ngadhënjyes.",
  "Allahu zgjedh të dërguar prej engjëjve dhe prej njerëzve, Allahu\r\nështë Dëgjues dhe Vështrues i çdo gjëje.",
  "Ai e di atë që e punuan më parë, dhe atë që do ta punojnë më vonë\r\nata, dhe të gjitha çështjet i kthehen vetëm Allahut.",
  "O ju që besuat, falni namazin me ruku e sexhde, dhe vetëm Zotin\r\ntuaj adhurojeni. Bëni punë të mira (të dobishme), se do të gjeni\r\nshpëtim.",
  "Luftoni me një luftë të denjë për hir të Allahut, se Ai ju zgjodhi\r\njuve (ju përcaktoi për të luftuar për rrugën e Tij), dhe nuk ju obligoi\r\nnë fe me ndonjë vështirësi, në fenë e babait tuaj, Ibrahimit. Ai edhe\r\nmë parë, e edhe ky (Kuran) ju quajti muslimanë, e për të qenë i dërguari\r\ndëshmitar juaji, dhe për të qenë ju dëshmitarë ndaj njerëzve,\r\npra falni rregullisht namazin, jepni zeqatin, përmbahuni me Allahun,",
  "Është e sigurt se kanë shpëtuar besimtarët:",
  "ata të cilët janë të përulur dhe të kujdesshëm gjatë faljes së namazit;",
  "ata të cilët i shmangen të kotës (fjalë a punë);",
  "dhe ata të cilët rregullisht e japin zeqatin;",
  "dhe ata të cilët e ruajnë nderin e vet (për sa i përket jetës intime);",
  "me përjashtim ndaj grave të veta (me kurorë) dhe ndaj atyre (robëreshave),\r\nqë i kanë në pronësinë e vet, për të cilat nuk janë të qortuar;",
  "e kush kërkon përtej tyre (dëfrim nga të ndaluarat), të tillët janë ata\r\nqë kanë shkelur normat e caktuara;",
  "dhe ata të cilët me kujdes i ruajnë ato që u janë besuar (sende ose\r\nfjalë), e ruajnë edhe premtimin e dhënë;",
  "dhe ata të cilët i kushtojnë kujdes kohës së namazit të tyre.",
  "Të tillët janë mu ata trashëgimtarët,",
  "të cilët e trashëgojnë Firdevsin dhe aty ata janë përgjithmonë.",
  "Vërtet, Ne e krijuam njeriun prej një ajke (lëngu), e një balte.",
  "Pastaj atë (ajkë - baltë) e bëmë (e shndërruam) pikë uji (farë) në\r\nnjë vend të sigurt.",
  "Më pas, atë pikë uji e bëmë copë gjaku, e atë gjak të ngurtë e bëmë\r\ncopë mishi, e atë copë mishi e shndërruam në eshtra, edhe eshtrave\r\nua veshëm mishin, pastaj atë e bëmë krijesë tjetër (me shpirt). I Lartë\r\nështë Allahu, më i miri Formësues!",
  "Mandej, pas kësaj (krijese) ju do të vdisni.",
  "E në Ditën e Kijametit ringjalleni.",
  "Ne krijuam mbi ju shtatë palë (qiej) dhe nuk jemi të pakujdesshëm\r\nndaj asaj që krijuam.",
  "Ne lëshuam me masë ujë nga qielli dhe atë e përqendrojmë\r\nnë tokë. Po Ne kemi mundësi edhe ta humbim atë (ujin).",
  "Dhe me anën e tij Ne mundësuam për ju kopshte hurmash e\r\nrrushi, që në to keni shumë pemë dhe hani prej tyre.",
  "Dhe (krijuam) trupa drunjsh, që mbijnë në kodrën Sina e që japin\r\nvajra dhe mëlmesa për ngrënësit.",
  "Ju edhe nga kafshët keni një mësim, sepse ju freskojmë me lëng\r\nprej barqeve të tyre dhe keni shumë dobi prej tyre, e edhe prej tyre\r\nushqeheni.",
  "Dhe mbi to e mbi anije barteni (hipni).",
  "Ne e patëm dërguar Nuhun te populli i tij, e ai iu tha: “O populli\r\nim, adhurojeni vetëm Allahun, se nuk ka të adhuruar të vërtetë pos\r\nTij; a nuk i frikësoheni (dënimit)?”",
  "E paria e atij populli që nuk besuan, thanë: “Ky nuk është tjetër\r\npos njeri sikurse edhe ju, po dëshiron të jetë më i lartë se ju. Po të\r\ndëshironte Allahu do të dërgonte engjëj; ne një gjë të tillë nuk e kemi\r\ndëgjuar as nga të parët tanë!”",
  "Ai nuk është tjetër pos një njeri i sëmurë mentalisht, prandaj pritni\r\n(kini durim) edhe për një kohë.",
  "Ai (Nuhu) tha: “Zoti im, më ndihmo për atë që më\r\npërgënjeshtrojnë”.",
  "E Ne i shpallëm: “Ndërto anijen nën mbikëqyrjen Tonë dhe sipas\r\nurdhrit Tonë, e kur të vijë urdhri Ynë dhe të gufojë (uji nga) furra,\r\natëherë ti ngarko në të prej secilit lloj nga një çift (palë), edhe familjen\r\ntënde, me përjashtim të atij ndaj të cilit ka marrë fund vendimi për të,\r\npra mos kërko (falje) prej Meje për ata që janë mëkatarë, pse ata janë\r\ntë përmbytur.",
  "E kur të vendosesh ti dhe kush është me ty në anije, atëherë thuaj:\r\n“”Lavdia qoftë për Allahun, i cili na shpëtoi prej popullit të prishur!”",
  "Dhe thuaj: “Zoti im, më zbarko në një vend të bekuar, e Ti je më\r\ni miri i atyre që bëjnë vendosjen!”",
  "Nuk ka dyshim, se në këto (ngjarje të popujve) ekzistojnë fakte\r\nbindëse. Në të vërtetë Ne i vëmë në sprovë.",
  "Mandej pas tyre Ne sollëm popull tjetër.",
  "Edhe atyre iu dërguam pejgamber nga mesi i tyre (që u tha):\r\n“Adhuroni Allahun, ju nuk keni ndonjë të adhuruar të vërtetë pos Tij,\r\na nuk frikësoheni!”",
  "Edhe paria nga populli i tij, e cila nuk besoi dhe e mohoi jetën\r\ntjetër dhe të cilëve Ne iu patëm mundësuar rehati e begati në jetën\r\ne kësaj bote, thanë: “Ky nuk është tjetër pos njeri, sikurse edhe ju, ha\r\nashtu si hani ju dhe pi ashtu si pini ju!”",
  "E nëse i përuleni një njeriu që është si ju, vërtet atëherë do të jeni\r\ntë humbur e të mashtruar.",
  "Mos vallë ai po ju premton, se pasi të vdisni, të bëheni dhe’ e eshtra\r\n(të kalbur), do të nxirreni të gjallë?”",
  "Sa larg e larg është sendërtimi i asaj që premtoheni.",
  "Nuk ka tjetër, pos jetës sonë të kësaj bote, vdesim, lindim dhe ne\r\nnuk do të ngjallemi!",
  "E ai (Hudi) nuk është tjetër pos njeri, që trillon gënjeshtra ndaj\r\nAllahut, po ne nuk i besojmë atij.",
  "Ai (Hudi) tha “Zoti im, më ndihmo se ata po më përgënjeshtrojnë!”",
  "E Ai (Zoti) tha: “Së shpejti do të dëshpërohen ata”.",
  "Atëherë me të drejtë ata i zuri ushtima (dënimi) dhe ashtu i bëmë\r\nsikur të ishin hedhurina (mbeturina). Larg qoftë prej mëshirës së\r\nZotit populli zullumqar.",
  "Mandej pas tyre Ne sollëm brezni të reja.",
  "Asnjë nga popujt (e shkatërruar) nuk mundi ta shpejtojë e as ta\r\nvonojë afatin e vet të caktuar.",
  "Ne më pas i dërguam pejgamberët tanë një pas një, mirëpo çdoherë\r\nqë një populli i erdhi i dërguari i vet, ata e përgënjeshtruan atë,\r\nprandaj Ne i përcollëm ata (me dënim) njërin pas tjetrit dhe i bëmë,\r\nqë të përmenden në tregime. I shkatërruar qoftë populli që nuk beson!",
  "Më pas Ne dërguam Musain dhe vëllain e tij Harunin me mrekulli\r\ndhe argumentet tona të qarta,",
  "te faraoni dhe rrethi i tij, po ata u treguan kryelartë, sepse ishin\r\npopull mendjemadh.",
  "Dhe thanë: “Si t’u besojmë dy njerëzve që janë si ne, kur populli i\r\ntyre është në shërbimin tonë?”",
  "Kështu, ata i përgënjeshruan që të dy, prandaj me të drejtë i\r\nshkatërruam.",
  "Ne Musait i dhamë librin (pas shkatërrimit të faraonit), në mënyrë\r\nqë ata (populli israilit) të gjejnë rrugën e drejtë.",
  "Edhe të birin e Merjemes dhe nënën e tij i paraqitëm si argumente\r\n(mrekulli) dhe i vendosëm që të dy në një rrafshnaltë dhe me\r\nujë rrjedhës.",
  "(Ne iu patëm thënë): “O ju të dërguar, hani atë që është e lejuar\r\ndhe e mirë dhe bëni vepra të mira, se Unë e di atë që ju veproni.",
  "Kjo feja juaj është e vetmja fe e Unë jam Zoti juaj, ruajuni dënimit\r\nTim.",
  "E ata më vonë u ndanë në grupe sipas çështjes së fesë dhe secili\r\ngrup krenohej me atë që kishte përvetësuar për vete.",
  "Prandaj ti (Muhamed) lëri ata edhe një kohë në atë mashtrimin\r\ne tyre.",
  "A mos mendojnë ata, se me atë që jemi duke iu dhënë atyre nga\r\npasuria dhe fëmijët,",
  "nxitojmë t’ua ofrojmë atyre të mirat? Jo, kurrsesi, por ata nuk janë\r\nduke e kuptuar.",
  "Vërtet, ata të cilët ndaj madhërisë së Zotit të tyre kanë frikë,",
  "ata, të cilët u besojnë argumenteve të Zotit të vet,",
  "dhe ata, të cilët nuk i përshkruajnë shok Zotit të vet,",
  "dhe ata, të cilët japin (sadaka-zeqatë) nga ajo që iu është dhënë,\r\npse dinë se do të kthehen te Zoti i tyre, andaj zemrat e tyre i kanë të\r\nfrikësuara,",
  "të tillët janë duke nxituar drejt të mirave dhe do t’i arrijnë të parët\r\nato.",
  "Ne nuk e obligojmë asnjë njeri përtej mundësive të tij dhe te Ne\r\nështë libri (i shënimeve), që i shënon saktësisht (veprat) dhe atyre nuk\r\nu bëhet padrejtësi.",
  "Por zemrat e tyre (mohuesve) janë të verbuara nga ky (libër), e\r\npërveç kësaj, ata vazhdojnë të bëjnë vepra të këqija.",
  "Ndërkaq kur t’i kapim me dënim ata që kanë bërë jetë të shfrenuar,\r\natëherë ata me britmë bëjnë lutje (duke kërkuar ndihmë).",
  "Mos e ngreni zërin tashti, se ju nuk e keni ndihmën Tonë!",
  "Sepse juve iu lexoheshin ajetet e Mia, e ju zmbrapseshit,",
  "si arrogantë ndaj tij (ndaj Kuranit, ose ndaj Qabes), e me fyerje\r\nkundër tij natën bisedonit.",
  "A nuk e menduan ata thellë fjalën (Kuranin), apo mos iu erdhi\r\natyre diçka, që të parëve të tyre të lashtë nuk u pat ardhur,",
  "apo mos nuk e njohin të dërguarin e vet (Muhammedin), prandaj\r\nata e refuzojnë atë?",
  "Apo mos thanë për të, se është i çmendur? Jo, por ai ka ardhur me\r\ntë vërtetën, e shumica e tyre e urrejnë të vërtetën.",
  "E sikur të përputhej e vërteta me dëshirat e tyre do të shkatërroheshin\r\nqiejt e toka dhe çdo gjë që gjendet në to. E megjithatë, që Ne\r\nua sollëm atyre (me këtë Kuran) famën e tyre, ata u zmbrapsën ndaj\r\npërkujtimit të vet.",
  "A mos iu kërkon ti atyre ndonjë shpërblim? Po shpërblimi i Zotit\r\ntënd është më i miri, pse Ai është Furnizuesi më i mirë.",
  "Ç’është e vërteta, ti i fton ata në rrugë të drejtë.",
  "Po ata që nuk e besojnë botën tjetër i shmangen rrugës së drejtë.",
  "Edhe sikur t’i mëshironim ata (idhujtarët) dhe t’ua kishim larguar fatkeqësitë, ata do të vazhdonin të zhyteshin në zhgënjimin e tyre.",
  "Ne i sprovuam ata me dënim, po ata nuk iu përulën Zotit të tyre\r\ne nuk iu drejtuan me lutje.",
  "Derisa t’ua hapim një derë dënimin e ashpër, atëherë ata do të\r\nmbesin aty me shpresa të humbura.",
  "Ai është, që ua krijoi të dëgjimin, shikimin dhe të kuptuarit tuaj;\r\nsa pak jeni mirënjohës.",
  "Dhe Ai është që ju krijoi në tokë dhe vetëm tek Ai do të tuboheni.",
  "Dhe Ai është që jep jetë dhe vdekje dhe vetëm Ai bën ndryshimin\r\ne natës e të ditës; si nuk e kuptoni?",
  "Por ja, ata flasin, ashtu si flisnin ata para tyre.",
  "Ata thanë: “Pasi të vdesim e të bëhemi dhe e eshtra të kalbura, a\r\ndo të ringjallemi?",
  "Kjo na është premtuar ne edhe prindërve tanë më parë, po kjo nuk\r\nështë gjë tjetër pos një mit i lashtë!",
  "Thuaj: “E kujt është toka dhe çdo gjë që ka në të, nëse jeni që e\r\ndini?”",
  "Ata do të thonë: “E Allahut”. Atëherë thuaju: “Përse pra nuk\r\nmendoni?”",
  "Thuaj: “Kush është Zoti i shtatë qiejve dhe Zot i Arshit të madh?”",
  "Ata do të thonë: “Allahu!” Thuaju: “E pse nuk frikësoheni pra?”",
  "Thuaj: “Në dorën e kujt është i tërë pushteti i çdo sendi, dhe\r\nAi është që mbron (kë të dojë), e që prej Atij nuk mund të ketë të\r\nmbrojtur; nëse jeni që e dini?”",
  "Ata do të thonë: “Në Dorë të Allahut!” Thuaj: “E si mashtroheni\r\npra?”",
  "Por jo, Ne ua sollëm atyre të vërtetën, e megjithatë ata jetojnë me\r\ngënjeshtra (duke adhuruar idhuj).",
  "Allahu nuk ka marrë për Vete kurrfarë fëmijë (as nga engjëjt, e as\r\nnga njerëzit), nuk ka me Të ndonjë zot tjetër, pse (sikur të kishte zot\r\ntjetër), atëherë secili zot do të veçohej me atë që ka krijuar, dhe do të\r\ndominonin njëri mbi tjetrin! I lartë, i pastër është Allahu nga ato që\r\nia përshkruajnë.",
  "Ai e di të fshehtën e të dukshmen, Ai është larg atyre që ata ia\r\nshoqërojnë.",
  "Thuaj: “Zoti im, po qe se patjetër do të më tregosh atë (dënim) që\r\nua premtove atyre,",
  "Zoti im, mos më fut pra, mua tek ai popull zullumqar!”",
  "Në të vërtetë, Ne kemi fuqi të ta tregojmë ty atë që ua kemi premtuar\r\natyre.",
  "Ti të keqen ktheje me më të mirën. Ne e dimë më së miri atë që\r\nshpifin ata.",
  "Dhe thuaj: “O Zot i im, unë mbrohem me Ty prej cytjeve të djajve!”",
  "Dhe mbështetem te Ti, që ata të mos më afrohen!\u0022",
  "E kur ndonjërit prej tyre i vjen vdekja ai thotë: “O Zoti im, më\r\nkthe,",
  "që të bëj vepra të mira e ta kompensoj atë që lëshova!” Kurrsesi\r\n(nuk ka kthim), e kjo është vetëm fjalë që e thotë ai, e ata kanë para\r\ntyre një perde (distancë periodike) deri në ditën kur ringjallen.",
  "E kur i fryhet surit (herën e dytë), atëherë në atë ditë nuk do të\r\nketë lidhje familjare mes tyre, e as që do të pyesë kush për njëri-tjetrin.",
  "E kujt i peshojnë më rëndë peshoret (veprat e mira), ata janë të\r\nshpëtuarit.",
  "Ndërsa atyre, që iu peshojnë lehtë peshoret (veprat e mira), ata\r\njanë që humbën veten dhe janë në xhehenem përgjithmonë.",
  "Zjarri do t’ua djegë atyre fytyrat dhe do të duken shumë të\r\nshëmtuar brenda tij.",
  "(atyre iu thuhet): A nuk iu janë lexuar juve ajetet e Mia; e ju nuk\r\ni besuat ato?",
  "Ata thonë: “O Zoti ynë, ne na patën mundur të këqijat (u dhamë\r\npas epsheve të Dunjasë) dhe si të tillë ishim popull i humbur!",
  "Zoti ynë, na nxirr prej tij, e nëse gabojmë përsëri, atëherë vërtet\r\njemi mizorë!”",
  "Ai thotë: “Heshtni aty e mos më folni!”",
  "Pse një grup prej robërve të Mi thanë: “O Zoti ynë, ne besuam,\r\nprandaj na fal dhe na mëshiro, se Ti je më i miri i mëshiruesve!”",
  "E ju i patët tallur ata, saqë ajo tallje bëri që të harronit përkujtimin\r\nndaj Meje, madje edhe qeshnit me ta.",
  "E Unë sot i shpërbleva ata, për atë që ishin të durueshëm ata janë\r\nfitimtarët.",
  "Ai thotë: “E sa vjet keni kaluar në tokë?”",
  "Ata thonë: “Kemi qëndruar një ditë ose një pjesë të ditës, pyeti\r\nata që dinë numërimin!”",
  "Ai thotë: “Mirë e keni, sikur ta dinit, njëmend pak keni qëndruar!”",
  "A menduat, se Ne ju krijuam kot dhe se ju nuk do të ktheheni\r\nte Ne?",
  "I Lartë është Allahu, Sunduesi i vërtetë, nuk ka të adhuruar të\r\nvërtetë pos Tij, Zot i Arshit fisnik.",
  "E kush adhuron me Allahun edhe ndonjë zot tjetër, dhe për të\r\ncilin nuk ka kurrfarë fakti, përgjegjësia e tij është para Zotit të vet, e\r\nmohuesit nuk do të shpëtojnë.",
  "E ti thuaj: “O Zoti im, më fal e më mëshiro, se Ti je më i miri\r\nMëshirues!”",
  "(Kjo është) Kaptinë, të cilën Ne e zbritëm dhe Ne e bëmë detyrim\r\ntë domosdoshëm (zbatimin e dispozitave që theksohen në të) dhe Ne\r\nparashtruam në të argumente të qarta në mënyrë që të merrni mësim.",
  "(dispozitë obliguese është që) Laviren dhe lavirin t’i rrihni, secilin\r\nprej tyre me nga njëqind të rëna, dhe në zbatimin e dispozitave të\r\nAllahut mos u tregoni zemërbutë ndaj atyre të dyve, nëse jeni që i\r\nbesoni Allahut dhe botës tjetër. E gjatë zbatimit të ndëshkimit ndaj\r\ntyre, le të jenë të pranishëm një numër besimtarësh.",
  "Laviri nuk do të duhej të martohej me tjetërkënd, pos me ndonjë\r\nlavire ose idhujtare, e me laviren nuk do të duhej të martohet kush,\r\npos ndonjë lavir o idhujtar. Ajo (kurvëria ose martesa me te) është e\r\nndaluar për besimtarët.",
  "Edhe ata, të cilët bëjnë shpifje për gratë e ndershme dhe nuk sjellin\r\nkatër dëshmitarë t\u0027i rrihni ata me nga tetëdhjetë të rëna dhe atyre mos\r\nua pranoni dëshminë më kurrë. Të tillët janë të pabesueshëm.",
  "Me përjashtim të atyre, që pendohen më vonë dhe përmirësohen,\r\nvërtet Allahu është Shumëfalës dhe Mëshirues i madh.",
  "Ndërsa ata, të cilët shpifin për gratë e veta dhe nuk kanë dëshmitar\r\ntjetër pos vetes, dëshmimi i çdonjërit prej tyre është: të betohen katër\r\nherë në Allahun, se thonë të vërtetën.",
  "E pesta (herë e betimit) është: Mallkimi i Allahut qoftë mbi të,\r\nnëse ai gënjen.",
  "E nga ajo (gruaja e shpifur) largohet dënimi, nëse katër herë betohet\r\nnë Allahun, se ai (shpifësi) gënjen.",
  "E pesta herë e betimit të jetë që ta godasë hidhërimi i Allahut atë\r\n(gruan), nëse shpifja ka qenë e vërtetë.",
  "Dhe sikur të mos ishin dhurata dhe mëshira e Allahut ndaj jush\r\n(ju do të mbaronit). Pa dyshim Allahu është Pranues i pendimit dhe\r\nshumë i Urtë.",
  "S’ka dyshim, se ata që trilluan shpifje janë një grup prej jush. Ju\r\nmos e merrni atë si ndonjë dëm për ju, përkundrazi ajo do të jetë në\r\ndobinë tuaj. Secilit prej tyre do t’i takojë dënimi sipas pjesëmarrjes në\r\nmëkat, e atij prej tyre që e barti pjesën e madhe (të shpifjes), i takon\r\ndënimi i madh.",
  "E përse kur e dëgjuan atë (shpifje) besimtarët dhe besimtaret të\r\nmos mendonin të mirën, si për vete dhe të thonin: “Kjo është shpifje\r\ne qartë?!”",
  "Përse ata nuk i sollën katër dëshmitarë për këtë? E derisa nuk sollën\r\ndëshmitarë, ata pra tek Allahu janë mu gënjeshtarët.",
  "E sikur të mos ishte mëshira e Allahut dhe mirësia e Tij ndaj jush,\r\nnë këtë dhe në botën tjetër juve do t’ju kapte dënimi shumë i madh,\r\npër shkak të asaj në të cilën u hodhët.",
  "Kur ju atë (shpifjen) e përcollët me gjuhën tuaj dhe për atë që\r\nnuk kishit kurrfarë dije flisnit duke menduar, se ajo ishte imtësi e\r\nparëndësishme, ndërsa tek Allahu ajo është e madhe.",
  "E përse, kur e dëgjuat atë, nuk thatë: “Ne nuk na takon të flasim\r\npër këtë. I Lartë je Ti, kjo është shpifje e madhe!”",
  "Allahu ju këshillon, që një gjë e tillë të mos përsëritet kurrë, nëse\r\njeni besimtarë të denjë.",
  "Allahu sqaron për ju argumentet, sepse Ai është i Gjithëdijshëm\r\ne i Urtë.",
  "Ata, të cilët dëshirojnë, që te besimtarët të përhapet imoraliteti,\r\nata i pret dënimi i dhembshëm në këtë dhe në botën tjetër. Allahu di\r\n(të fshehtat) e ju nuk i dini.\r\n20. Sikur të mos ishte mirësia e Allahut ndaj jush dhe mëshira e Tij\r\n(do ta përjetonit menjëherë dënimin), po Allahu është shumë i Butë,\r\nMëshirues i madh.",
  "Sikur të mos ishte mirësia e Allahut ndaj jush dhe mëshira e Tij\r\n(do ta përjetonit menjëherë dënimin), po Allahu është shumë i Butë,\r\nMëshirues i madh.",
  "O ju që besuat, mos shkoni gjurmëve të djallit, pse kush ndjek\r\ngjurmët e djallit ai urdhëron për të shëmtuara e të irrituara, e sikur të\r\nmos ishte mirësia e Allahut ndaj jush dhe mëshira e Tij, askush prej\r\njush nuk do të pastrohej kurrë (prej mëkateve), por Allahu e pastron\r\natë që do Ai. Allahu dëgjon e di.",
  "Të ndershmit dhe të pasurit nga ju, të mos betohen se nuk do\r\nt’u japin të afërmve, të varfërve dhe atyre që për hir të Allahut lanë\r\nvendlindjet e tyre, po le t’ua falin (gabimin) dhe mos t’ua zënë për të madhe. A nuk dëshironi që Allahu t’u falë juve? Allahu falë dhe\r\nmëshiron shumë.",
  "Vërtet, ata që akuzojnë gratë e ndershme, besimtare të pafajshme\r\njanë të mallkuar në këtë botë, dhe në botën tjetër, dhe ata i pret një\r\ndënim shumë i madh.",
  "Në atë ditë kur dëshmojnë kundër tyre gjuhët e tyre, duart dhe\r\nkëmbët e tyre për atë që ata kanë punuar.",
  "Atë ditë Allahu ua plotëson shpërblimin e merituar, e ata e dinë se\r\nAllahu është Ai i Vërteti, i Qarti në drejtësi.",
  "Të këqijat (gra ose fjalë) janë për të këqijtë edhe të këqijtë janë për\r\ntë këqijat, ndërsa të ndershmet janë për të ndershmit edhe të ndershmit\r\njanë për të ndershmet. Ata janë të pafajshëm nga ajo që iu thonë\r\natyre. Ata kanë falje të madhe dhe furnizim të begatshëm.",
  "O ju që besuat, mos hyni në shtëpi të huaja pa kërkuar leje dhe pa\r\npërshëndetur njerëzit e saj. Kjo është më mirë për ju, në mënyrë që të\r\nmerrni mësim.",
  "Po nëse nuk gjeni aty asnjë, atëherë mos hyni në to derisa t’u jepet\r\nleje, e nëse iu thuhet kthehuni, ju pra kthehuni. Kjo është më e ndershme\r\npër ju. Allahu di çdo gjë që veproni ju.",
  "Nuk është për ju ndonjë mëkat, nëse hyni në shtëpi të pabanuara,\r\ne që në to keni ndonjë përfitim. Allahu e di atë që shfaqni haptas dhe\r\natë që mbani të fshehtë.",
  "Thuaju besimtarëve të ndalin shikimet (prej haramit), t’i ruajnë\r\npjesët e turpshme të trupit të tyre, se kjo është më e pastër për ata.\r\nAllahu është i Njohur hollësisht për atë që bëjnë ata.",
  "Thuaju edhe besimtareve të ndalin shikimet e tyre, t’i ruajnë pjesët\r\ne turpshme të trupit të tyre, të mos zbulojnë stolitë e tyre përveç\r\natyre që janë të dukshme, le të venë shamitë mbi kraharorin e tyre\r\ndhe të mos ua tregojnë bukuritë e tyre askujt përveç burrave të vet,\r\nbaballarëve të vet ose baballarëve të burrave të vet, djemve të vet ose\r\ndjemve të burrave të vet, vëllezërve të vet ose djemve të vëllezërve të\r\nvet, apo djemve të motrave të veta, ose grave të tyre (që u përmendën)\r\ndhe robëreshave, të cilat i kanë në pronësinë e tyre, ose shërbëtorëve\r\nnga meshkujt, të cilët nuk ndiejnë nevojë për femrat ose fëmijët, që\r\nnuk e kanë arritur pjekurinë për gra. Le të mos kërcasin me këmbët e\r\ntyre për ta zbuluar fshehtësinë nga stolitë e tyre. Pendohuni të gjithë\r\ntek Allahu, o besimtarë, në mënyrë që të gjeni shpëtim.",
  "Dhe martoni të pamartuarat (të pamartuarit), edhe robërit e\r\nrobëreshat tuaja, që janë të ndershëm e të ndershme. Nëse janë të\r\nvarfër Allahu i begaton nga mirësitë e Tij, Allahu është Bujar i madh,\r\ni Gjithëdijshëm.",
  "E ata që nuk kanë mundësi martese, le të përmbahen derisa Allahu\r\nt’i begatojë me të mirat e veta. E ata që i keni në pronësinë tuaj dhe\r\nkërkojnë prej jush t’i lironi në bazë të kompensimit, atëherë ua bëni\r\nkëtë të mundshme me marrëveshje, nëse e dini se janë të besueshëm\r\ndhe jepuni nga pasuria që ua ka dhënë Allahu juve. Mos i detyroni\r\nrobëreshat tuaja të bëjnë imoralitet, e për shkak të ndonjë fitimi të\r\nkësaj bote, derisa ato dëshirojnë të jenë të pastra. E kush i detyron me\r\ndhunë të bëjnë atë, Allahu i fal ato pas atij detyrimi. Allahu fal dhe\r\nështë Mëshirues i madh.",
  "Ne iu kemi zbritur juve argumente të qarta dhe shembuj nga ata\r\nqë ishin para jush, e edhe këshillë për të ruajturit.",
  "Allahu është Dritë (ndriçues, udhëzues) i qiejve e i tokës.\r\nShembulli i dritës së Tij i ngjason kandilit të vendosur në një zgavër\r\ntë errët. Kandili gjendet brenda një qelqi, si të ishte yll flakërues, e\r\nqë ndizet prej (vajit të) një druri të bekuar, prej ullirit që nuk mund\r\ntë quhet, as i lindjes, e as i perëndimit, e vaji i tij ndriçon pothuajse\r\nedhe pa e prekur zjarri. Dritë mbi dritë. Allahu udhëzon nga drita e\r\nVet atë që do Ai. Allahu sjell shembuj për njerëzit. Allahu çdo gjë e\r\ndi shumë mirë.",
  "(ajo dritë) Është në shtëpitë (xhamitë), që Allahu lejoi të ngrihen,\r\ne që në to të përmendet emri i Tij, t’i bëhet lutje Atij mëngjes e\r\nmbrëmje.",
  "Ata janë njerëz, që nuk i pengon, as tregtia e largët, e as shitblerja\r\nnë vend për ta përmendur Allahun, për ta falur namazin dhe për ta\r\ndhënë zeqatin, ata i frikësohen një dite kur do të tronditen zemrat\r\ndhe shikimet.",
  "(ata i luten) që Allahu t’i shpërblejë më së miri për atë që punuan\r\ndhe për t’ua shtuar të mirat nga Ai. Allahu e dhuron pa masë atë që\r\ndo.",
  "E veprat e atyre që nuk besuan janë si valët (nga rrezet e diellit)\r\nnë një rrafshinë, ku i etshmi mendon se është ujë derisa i afrohet atij\r\nnuk gjen asgjë, por aty e gjen Allahun dhe Ai do t’ia japë llogarinë e\r\ntij. Allahu është i shpejtë në llogaritje.",
  "Ose (veprat e tyre) janë si errësirat në det të thellë, të cilin e\r\nmbulojnë valët mbi valë dhe mbi ato retë e dendura, pra, errësira njëra\r\nmbi tjetrën, saqë nuk mund ta shohë ai as dorën e vet. Atij të cilit\r\nAllahu nuk i jep dritë, ai nuk ka për të pasur dritë.",
  "A nuk e di për Allahun, se Atij i lutet kush është në qiej e në\r\ntokë, madje edhe shpezët krahëhapura. Të gjithë e dinë dhe janë të\r\nudhëzuar për lutje ndaj Tij, dhe për madhërimin ndaj Tij. Allahu e di\r\nç’punojnë ata.",
  "Vetëm i Allahut është i tërë sundimi i qiejve e i tokës, dhe vetëm\r\ntek Ai është e ardhmja.",
  "A nuk e ke parë, se si Allahu i drejton retë, pastaj i bashkon, i\r\nbën grumbull ato, edhe atëherë e sheh shiun se si rrjedh prej tyre. Ai\r\nlëshon prej së larti nga retë e mëdha si kodra breshër dhe me të godit\r\nkëdo, e ia largon atij që do. Shkëlqimi i vetëtimës së dritës së resë gati\r\nsa s’ta merr shikimin.",
  "Allahu bën rrotullimin e natës e të ditës dhe në të gjitha këto ka\r\nfakte për ata që kanë shikimin e shëndoshë.",
  "Allahu krijoi secilën gjallesë prej një uji, e prej tyre ka që ecin\r\nrrëshqanas në barkun e vet, ka që ecin në të dy këmbët, e ka edhe\r\nasosh që ecin në të katër këmbët. Allahu krijon çka të dojë, pse vërtet\r\nAllahu është i Plotfuqishëm për çdo gjë.",
  "Ne kemi shpallur argumente të qarta, e Allahu vë në rrugën e\r\ndrejtë atë që do.",
  "Ata (hipokritët) thonë: “Ne i kemi besuar Allahut, të Dërguarit të\r\nTij, dhe iu jemi bindur. Por pas asaj një grup prej tyre u zmbrapsën. Të\r\ntillët nuk janë besimtarë.",
  "E kur thirren, që ndërmjet tyre të gjykojë Allahu dhe i Dërguari i\r\nTij një grup prej tyre nuk i përgjigjen asaj.",
  "Po nëse është që e drejta iu takon atyre (në atë gjykim), ata i\r\nshkojnë atij të bindur e me respekt.",
  "A thua janë të sëmurë në zemrat e tyre, apo mos dyshojnë (në të\r\ndërguarin), ose mos frikësohen, se Allahu dhe i Dërguari i Tij do të\r\ngjykojnë padrejtësisht kundër tyre? Por jo, ata vetë janë zullumqarë.",
  "Kur thirren besimtarët për gjykim ndërmjet tyre tek Allahu dhe\r\ntek i Dërguari i Tij, e vetmja fjalë e tyre është të thonë: \u0022Dëgjuam dhe\r\nrespektuam!\u0022 Të tillët janë ata të shpëtuarit.",
  "Kush respekton Allahun dhe të Dërguarin e Tij, ia ka frikën\r\nAllahut dhe i përmbahet udhëzimit të Tij, të tillët janë ata që do ta\r\narrijnë atë që dëshirojnë.",
  "Ata (hipokritët) betohen me një betim të fortë në Allahun, se sikur\r\nt’i urdhëroje ti ata gjithsesi do të dilnin (për në luftë). Thuaj: “Mos\r\nu betoni!” Bindja është e ditur (ju vetëm me gojë thoni e jo me zemër).\r\nS’ka dyshim, se Allahu e di hollësisht çka veproni.",
  "Thuaj: “Respektojeni Allahun dhe respektojeni të Dërguarin!\u0022\r\nNëse ata refuzojnë, atëherë atij i takon përgjegjësia me çka është\r\ni ngarkuar, ndërsa juve përgjegjësia me çka jeni të ngarkuar, nëse i\r\nbindeni atij, atëherë keni gjetur të vërtetën. I Dërguari ka detyrim\r\nvetëm komunikimin e qartë.",
  "Atyre nga mesi juaj, të cilët besuan dhe bënë vepra të mira Allahu\r\niu premtoi, se do t’i bëjë zotërues në atë tokë, ashtu si i pat bërë\r\nzotërues ata që ishin para tyre dhe fenë, të cilën Ai e pëlqeu për ta\r\ndo ta forcojë, e në vend të frikës Ai do t’ju dhurojë siguri. Ata më\r\nadhurojnë Mua e nuk më shoqërojnë asgjë. E kush edhe pas kësaj\r\nmohon të tillët janë ata më të prishurit.",
  "Falni rregullisht namazin, jepni zeqatin dhe respektoni të dërguarin,\r\nnë mënyrë që të mëshiroheni.",
  "Kurrsesi mos mendo, se janë të pathyeshëm në këtë jetë ata që nuk\r\nbesuan. Vendi i tyre është zjarri e sa përfundim i keq është ai.",
  "O ju që besuat, ata që keni në pronësinë tuaj (shërbëtorët), dhe\r\nata që nuk kanë arritur moshën e pjekurisë, duhet të kërkojnë leje\r\nprej jush (për të hyrë te ju) në tri kohë: para namazit të sabahut,\r\nnë kohën e drekës kur i hiqni rrobat tuaja (për të pushuar) dhe pas\r\nnamazit të jacisë, që të tria këto kohë janë kur ju nuk jeni të veshur.\r\nPos atyre tri kohëve nuk është mëkat, as për ju, as për ata të vizitoni\r\nnjëri-tjerin. Kështu Allahu ua sqaron argumentet e veta. Allahu është\r\ni Gjithëdijshmi, i Urti.",
  "E kur fëmijët tuaj ta arrijnë moshën e pjekurisë, le të kërkojnë leje\r\n(për hyrje), ashtu si kërkuan ata para tyre. Allahu ju shpjegon dispozitat\r\ne veta, sepse Ai e di më së miri dhe është më i Urti.",
  "E gratë e moshuara, të cilat nuk dëshirojnë martesë më, për to\r\nnuk është mëkat ta heqin petkun mbulues të tyre, po duke mos qenë zbuluese të bukurive, megjithëqë më së miri është për to të jenë të\r\npërmbajtura. Allahu është Dëgjues i çdo gjëje, i Gjithëdijshëm.",
  "Nuk është mëkat për të verbrin, as për të çalin, as për të sëmurin,\r\nas për ju vetë të hani nga shtëpitë tuaja, ose nga shtëpitë e etërve tuaj,\r\nshtëpitë e nënave tuaja, në shtëpitë e vëllezërve e të motrave tuaja, në\r\nshtëpitë e xhaxhallarëve, të hallave, të dajave tuaj, në shtëpitë e tezeve\r\ntuaja, ose të atyre që iu janë besuar çelësat e tyre, ose (në shtëpitë) e\r\nmiqve tuaj. Mund të hani bashkërisht ose veçmas, nuk është mëkat.\r\nKur të hyni në ndonjë shtëpi përshëndetni (ata që janë në to) me një\r\npërshëndetje të caktuar nga Allahu (me selamun alejkum), që është e\r\nbekuar dhe e këndshme. Kështu Allahu ua sqaron argumentet, që t\u0027i\r\nkuptoni.",
  "Besimtarë janë vetëm ata që i besuan Allahut dhe të Dërguarit të\r\nTij, dhe kur janë me të (të dërguarin) për ndonjë çështje të përbashkët\r\n(të rëndësishme), nuk largohen pa i kërkuar leje atij. S\u0027ka dyshim, se\r\nata që kërkojnë leje prej teje, ata i besojnë Allahut dhe të Dërguarit\r\ntë Tij. E kur të kërkojnë leje për ndonjë punë të tyre, lejo kë të duash,\r\ne kërkoji falje Allahut për ata, se vërtet Allahu fal shumë dhe është\r\nMëshirues i madh.",
  "Thirrjen e të dërguarit mos e konsideroni si thirrjen tuaj ndaj\r\nnjëri-tjetrit. Allahu i di ata që tërhiqen prej jush tinëzisht, prandaj le\r\ntë ruhen ata që kundërshtojnë rrugën e tij (të të dërguarit), se ata do\r\nt’i zërë ndonjë telash, ose do t’i godasë dënimi i idhët.",
  "Vini re, se vetëm në pushtetin e Allahut është çka ka në qiej dhe\r\nnë tokë. Ai e di gjendjen tuaj (besimin apo hipokrizinë), e ditën kur i\r\nkthehen Atij, Ai do t’iu tregojë atyre për atë që vepruan. Allahu është\r\ni Gjithëdijshëm për çdo send.",
  "Ai, që ia zbriti Furkanin\r\n(Kur ‘anin, dallues të së vërtetës nga e pavërteta) robit të vet\r\n(Muhammedit) që të bëhet pejgamber i botës (këshillues), është i\r\nMadhëruar.",
  "Ai është që vetëm Atij i takon sundimi i qiejve dhe i tokës, Ai nuk\r\nka as fëmijë e as nuk ka shok në sundimin e Tij. Ai krijoi çdo gjë, duke\r\ne përsosur në mënyrë të qartë e të matur.",
  "Mirëpo ata (idhujtarët) në vend të Tij adhuruan zota të tjerë, të\r\ncilët nuk krijuan asgjë, sepse ata edhe vetë janë të krijuar. Ata nuk\r\nposedojnë për vetveten, as dëm, as dobi, ata nuk kanë në dorë, as\r\nvdekje, as jetë, e as ringjallje.",
  "Dhe ata që nuk besuan, thanë: “Ky (Kurani) nuk është tjetër vetëm\r\nse një gënjeshtër, që e trilloi ai (Muhamedi), të cilit i ndihmuan edhe\r\nnjerëz të tjerë”. Pra ata (idhujtarët) bënë shtrembërim e shpifje.",
  "Edhe thanë: “(për Kuranin) Janë legjenda të të parëve, që ai\r\n(Muhamedi) kërkoi t’i shkruhen ato, e i lexohen atij mëngjes e\r\nmbrëmje”.",
  "Thuaj: “Atë e shpalli Ai, që e di të fshehtën në qiej e në tokë, Ai\r\nështë që fal shumë, është Mëshirues i madh”.",
  "E ata thanë: “Ç’është me këtë të dërguar, i cili ha ushqim dhe ec\r\nnëpër tregje? Përse të mos i jetë dërguar një engjëll së bashku me të,\r\ne të jetë qortues?”",
  "Ose atij t’i jepet ndonjë thesar, apo të ketë ndonjë kopsht nga i\r\ncili do të ushqehej? Zullumqarët madje thonë: “Ju vetëm jeni duke\r\nndjekur një njeri, që e ka zënë magjia!\u0022",
  "Shih se çfarë shembujsh të sjellin, prandaj ata janë të humbur dhe\r\nnuk mund ta gjejnë rrugën e drejtë.",
  "Është i Madhëruar Ai, i cili po të dëshirojë mund të japë ty edhe\r\nmë mirë se ç’thonë ata, kopshte në të cilat rrjedhin lumenj, ku ka edhe\r\npallate.",
  "Por jo, ata përgënjeshtruan Kijametin, e Ne për ata që nuk besojnë\r\nDitën e Gjykimit kemi përgatitur zjarr të fortë.",
  "Që posa të duket ai prej një vendi të largët ata ia dëgjojnë atij\r\nvlimin edhe kërhamzën (xhehenemit).",
  "E kur të hidhen duarlidhur në një vend të ngushtë në të, aty do të\r\nkërkojnë shkatërrimin (vetëzhdukjen).",
  "Tash mos kërkoni vetëm një herë shkatërrimin, por atë kërkojeni\r\nshumëherë.",
  "Thuaj: “A është më mirë ai (zjarri i xhehenemit), apo xheneti i\r\npërjetshëm, i cili iu është premtuar si shpërblim dhe vend jetese për\r\ntë devotshmit”.",
  "E aty, atë që e dëshirojnë do ta kenë përgjithmonë. Ky premtim i\r\nZotit tënd ka qenë dashtë kërkuar.",
  "Ditën kur Zoti do t’i tubojë ata, e edhe ata që adhuruan pos\r\nAllahut dhe u thotë (zotave të adhuruar): “A i thirrët ju robërit e Mi,\r\nqë t\u0027ju adhurojnë, apo ata vetë e humbën rrugën?\u0022",
  "Ata (idhujt) thonë: “Je i panevojshëm për rival, o i Madhëruar!\r\nNeve nuk na takoi, që përveç Teje të kemi ndonjë mbrojtës tjetër, por\r\nTi iu ke dhënë të mira atyre dhe të parëve të tyre, që ishin njerëz të\r\nprishur, saqë harruan të përkujtojnë!”",
  "Ja (Allahu u thotë idhujtarëve), këta ju përgënjeshtruan për atë\r\nqë thoni (se ishin zota), pra ju, as nuk keni mundësi të shpëtoni, as t’i\r\nndihmoni (vetes). E cilido që bën padrejtësi prej jush Ne i japim atij\r\ntë përjetojë një dënim të madh.",
  "Ne para teje dërguam pejgamberë të tjerë, por edhe ata ishin\r\ntë dërguar, që kanë ngrënë ushqim, që kanë ecur e shëtitur nëpër\r\ntregje. Ne bëmë njërin prej jush sprovë për tjetrin, se a do të jeni të\r\ndurueshëm. E Zoti yt është Vështrues i çdo gjëje.",
  "E ata që nuk e shpresojnë takimin Tonë, thanë: “Përse të mos na\r\ndërgohen neve engjëj, ose përse të mos e shohim Zotin tonë?” Ata e\r\ntejçmuan lart veten dhe u sollën me arrogancë.",
  "Për kriminelët atë ditë kur i shohin engjëjt nuk ka gëzim, sepse\r\nata (engjëjt) iu thonë: “Është e ndaluar çdo e mirë (apo xheneti është\r\nharam për ju)!”",
  "E Ne i kthehemi ndonjë vepre që e bënë ata dhe e bëjmë atë hi e\r\npluhur.",
  "Atë ditë banuesit e xhenetit do të kenë vend shumë të mirë dhe\r\npushimore shumë të këndshme.",
  "Dhe (përkujto) ditën kur do të çahet qielli me anën e një reje e\r\nlëshohen engjëjt në një mënyrë madhështore.",
  "Atë ditë sundimi i vërtetë është i të Gjithëmëshirshmit, e ajo ditë\r\npër jobesimtarët do të jetë ditë e vështirë.",
  "Atë ditë zullumqari do t’i kafshojë duart e veta dhe do të thotë: “I\r\nmjeri unë, ta kisha marrë rrugën e Pejgamberit!”",
  "O shkatërrimi im, ah të mos e kisha bërë filanin mik!",
  "Në të vërtetë, pasi e gjeta rrugën e drejë ai më largoi mua prej asaj,\r\ne djalli është ai që njeriun e humb dhe e lë të vetmuar.",
  "E i dërguari tha: “O Zot im, vërtet populli im e konsideroi këtë\r\nKuran si (diçka) të hedhur!”",
  "Kështu, Ne secilit pejgamber ia bëmë ndonjë armik prej jobesimtarëve,\r\npor mjafton që Zoti të jetë Udhërrëfyes dhe Ndihmës yti.",
  "E ata që nuk besuan thanë: “Përse të mos i ketë zbritur atij\r\n(Muhamedit) Kurani për një herë?” Ashtu (e zbritëm pjesë-pjesë) që\r\nme të ta forcojmë zemrën tënde dhe Ne e sollëm atë ajet pas ajeti (dalë\r\nngadalë).",
  "Dhe ata nuk të sjellin ndonjë shembull ty, e që Ne të mos ta\r\ntregojmë të vërtetën, duke të ofruar shpjegim të qartë e të plotë.",
  "Ata do të tubohen, do të jenë të përmbysur me fytyrat e tyre në\r\nxhehenem, të tillëve iu përket vendi më i keq, ndaj ata janë më të\r\nhumburit në rrugën e tyre.",
  "Ne edhe Musait i patëm dhënë librin, e bashkuam me vëllain e vet\r\nHarunin, që ta ketë si ndihmës.",
  "U thamë: “Shkoni ju të dy tek ai popull, që i përgënjeshtroi\r\nargumentet Tona!\u0022 E Ne pastaj i shkatërruam ata shumë keq.",
  "Ne e përmbytëm edhe popullin e Nuhut, meqë ata të dërguarit i\r\nquajtën rrenacakë, e për njerëzit, të cilët mendojnë, le të marrin mësim\r\nnga ata. E për mizorët Ne kemi përgatitur dënim të rëndë.",
  "Edhe Adin, Themudin, banorët e Res-it dhe shumë gjenerata\r\nndërmjet tyre (i shkatërruam).",
  "E secilit prej tyre iu patëm sjellë argumente, por të gjithë i rrënuam.",
  "Ata (kurejshitët) kaluan buzë fshatit, i cili ishte gurëzuar me atë\r\nshiun (gurëzim prej së larti) e shëmtuar, po a nuk janë ata, të cilët e\r\npanë atë? Jo, nuk e vështruan, sepse ata ishin të tillë, që nuk shpresonin\r\nnë ringjallje.",
  "E kur të shohin ty, nuk të çmojnë ndryshe, por vetëm me tallje e\r\nthonë: “A ky është ai, që Allahu e dërgoi pejgamber?”",
  "“Sikur ne të mos ishim të qëndrueshëm ndaj tyre, ai gati na pat\r\nzmbrapsur prej zotave tanë!” E më vonë, kur ta shohin qartazi dënimin\r\ndo ta kuptojnë, se kush ishte më larg nga e vërteta.",
  "A e ke parë ti atë, që për zot e çmon epshin e vet, a mos do t’i\r\nbëhesh ti atij mbrojtës?",
  "A mendon ti, se shumica e tyre dëgjojnë ose kuptojnë? Ata nuk\r\ntrajtohen ndryshe, por vetëm si kafshë, bile janë edhe më të humbur\r\nnga e vërteta.",
  "A nuk e sheh se si Zoti yt e zgjati (andej e këndej) hijen, e sikur\r\ntë kishte dashur do ta linte në një vend, pastaj diellin e bëmë rrëfyes\r\ntë saj.",
  "Pastaj Ne atë e tërheqim pak nga pak.",
  "E ai është që natën ua bëri petk, gjumin pushim e ditën e bëri për\r\ngjallërim.",
  "Edhe Ai është, që i lëshon erërat përgëzim në prag të mëshirës së\r\nTij (shiut) dhe Ne lëshuam prej qiellit ujë të pastër,",
  "që me të t’i japim jetë një toke të vdekur dhe që t’u japim të pijnë\r\natyre që i krijuam, kafshë e shumë njerëz.",
  "Ne shumëherë ua përkujtuam atyre këto fakte që të mendojnë, por\r\nshumica e njerëzve nuk deshën tjetër pos refuzimin.",
  "Sikur të kishim dashur Ne do të dërgonim pejgamber në çdo\r\nvendbanim.",
  "Po ti mos i dëgjo jobesimtarët e luftoi ata me të (me Kuran) me\r\nnjë luftë të madhe.",
  "Ai la të lirë të bashkohen dy dete, ky (njëri) i pijshëm e i shijshëm,e ky (tjetri) i njelmët e i idhët, e mes tyre bëri si të jetë ndonjë pendë,\r\npritë, që të mos përzihen.",
  "Dhe Ai nga uji (fara) krijoi njeriun, dhe e bëri atë të ketë fis dhe të\r\nketë miqësi. Zoti yt është i Plotfuqishëm për çdo send.\r\n55. E ata në vend të Allahut adhurojnë atë që nuk iu sjell, as dobi, as\r\ndëm atyre, po jobesimtari ndihmon atë që është kundër Zotit të vet.",
  "E ata në vend të Allahut adhurojnë atë që nuk iu sjell, as dobi, as\r\ndëm atyre, po jobesimtari ndihmon atë që është kundër Zotit të vet.",
  "E Ne nuk të dërguam ty për tjetër qëllim, por vetëm si përgëzues\r\ne si qortues.",
  "Thuaj: “Unë për këtë nuk kërkoj shpërblim prej jush, por vetëm\r\nkush të dojë të marrë rrugën, që e afron te Zoti i vet”.",
  "Ti mbështetju Atij të Përjetshmit, që nuk vdes kurrë, madhëroje\r\nme lavdërimin që i takon Atij, Ai mjafton për njohje në hollësi të\r\nmëkateve të robërve të vet.",
  "Ai krijoi qiejt e tokën dhe gjithçka që gjendet ndërmjet tyre brenda\r\ngjashtë ditësh, e pastaj u ngrit mbi Arshin (Fronin e Tij). Ai është i\r\nGjithëmëshirshmi. Për këtë pyet ndonjë shumë të dijshëm.",
  "E kur iu është thënë atyre: Bëni sexhde ndaj të Gjithëmëshirshmit\r\nata thanë: “E kush është Rrahmani - i Gjithëmëshirshmi? A t’i bëjmë\r\nsexhde pse ti na urdhëron?” E kjo e shtoi edhe më tepër largimin e\r\ntyre (nga feja).",
  "I Madhërishëm është Ai që krijoi yje në qiell dhe vendosi në të\r\ndritë (diell) e hënë që ndriçon.",
  "Ai është që bëri natën, e ditën zëvendësuese të njëra-tjetrës dhe\r\npër atë që dëshiron të mendojë apo të falënderojë argument.",
  "E robërit e Zotit janë ata që ecin nëpër tokë të qetë, e kur atyre me\r\nfjalë iu drejtohen injorantët ata thonë: “Paqe!”",
  "Dhe që për hir të Zotit të tyre natën e kalojnë duke i bërë sexhde\r\ndhe duke qëndruar në këmbë (falen).",
  "Edhe ata që thonë: “Zoti ynë, largoje prej nesh vuajtjen e\r\nxhehenemit, e s’ka dyshim, se vuajtja në të është gjëja më e rëndë”.",
  "Ai vërtet është vendqëndrim dhe vendbanim i keq.",
  "Edhe ata që kur shpenzojnë nuk e teprojnë, e as nuk janë\r\ndorështrënguar, por mbajnë mesataren e janë të matur.",
  "Edhe ata që pos Allahut, nuk lusin zot tjetër dhe nuk e vrasin\r\nnjeriun që e ka ndaluar Allahu, por vetëm kur e meriton në bazë të\r\ndrejtësisë, dhe që nuk bëjnë kurvëri, ndërsa kush i punon këto, ai e\r\ngjen ndëshkimin.",
  "Atij i dyfishohet dënimi Ditën e Kijametit dhe aty mbetet i përbuzur\r\npërgjithmonë.",
  "Përveç atij që është penduar dhe ka bërë vepër të mirë, të tillëve\r\nAllahu të këqijat ua shndërron në të mira. Allahu është Mëshirues i\r\nmadh, ndaj Ai fal shumë.",
  "Ai që është penduar dhe ka bërë mirë, në të vërtetë, ai është kthyer\r\ntek Allahu dhe është i pranishëm.",
  "(Robërit e Zotit janë) Edhe ata që nuk dëshmojnë rrejshëm\r\ndhe kur (rastësisht) kalojnë pranë së keqes, kalojnë duke e ruajtur\r\nkarakterin e vet.",
  "Edhe ata që kur këshillohen me ajetet e Kuranit të Zotit të tyre,\r\nnuk iu kthejnë shpinën si të shurdhër e të verbër.",
  "Edhe ata që thonë: “Zoti ynë, na bëj që të jemi të gëzuar me\r\n(punën) e grave tona dhe pasardhësve tanë, e neve na bën shembull\r\npër të devotshmit\u0022.",
  "Për shkak se duruan të tillët shpërblehen me një shkallë të lartë\r\n(xhenet) dhe aty priten me përshëndetje të selamit.",
  "Aty janë përgjithmonë, e sa vendqëndrim dhe vendbanim i mirë\r\nështë ai.",
  "Thuaj: “Zoti im as nuk do të kujdesej për ju, sikur të mos\r\nishte lutja juaj (kur gjendeni në vështirësi, ose sikur të mos ishit të thirrur të besoni), e ju përgënjeshtruat, prandaj dënimi do t’ju jetë i\r\npandërprerë”.",
  "Ta, Sin, Mim.",
  "Këto janë ajete të librit (të Kuranit) të qartë!",
  "A mos do ta vrasësh ti veten (Muhamed) pse ata nuk bëhen besimtarë?!",
  "Sikur të duam Ne do të zbritnim një argument (mrekulli) nga qielli\r\nmbi ata, e qafat e tyre do t’i rrinin përulur atij.",
  "Atyre nuk iu vjen asnjë këshillë e re nga i Gjithëmëshirshmi, e që\r\nata mos t’ia kthejnë shpinën.",
  "Vërtet, ata përgënjeshtruan, por atyre do t’u vijë dënimi i asaj me\r\ntë cilën talleshin.",
  "A nuk e shikuan ata tokën, se sa shumë lloje bimësh të dobishme\r\nbëmë të mbijnë në të?",
  "Vërtet, në këto ka fakte (të forta), por megjithatë shumica e tyre\r\nnuk qenë besimtarë.",
  "E s’ka dyshim se Zoti yt është Ai i Gjithëfuqishmi (t’i ndëshkojë),\r\npo edhe Mëshiruesi i madh.",
  "(Përkujto) Kur Zoti yt e thirri Musain: “Të shkosh tek ai popull\r\nzullumqar!",
  "Tek populli i faraonit, a nuk janë duke iu frikësuar (dënimit)?”",
  "Ai (Musai) tha: “Zoti im, kam frikë se do të më trajtojnë si\r\ngënjeshtar,",
  "dhe do të më shtrëngohet kraharori (shpirti) im, dhe nuk do të\r\nmë lëshohet gjuha ime (të flas rrjedhshëm), prandaj dërgoje (bëje\r\npejgamber) Harunin.",
  "Madje unë kam një faj ndaj tyre, e kam frikë se do të më vrasin\r\n(për hakmarrje)!”",
  "Ai (Allahu) tha: “Kurrsesi (nuk do të vrasin), po shkoni ju të dy\r\nme argumentet Tona. Ne jemi me ju Vështrues tuaj (ju dëgjojmë e ju\r\nndihmojmë).",
  "Shkoni dhe faraonit thuani: “Ne jemi të dërguar nga Zoti i të\r\ngjitha botëve,",
  "t’i lejosh Beni Israilët të vijnë me ne!”",
  "Ai (faraoni) tha: “A nuk të rritëm ty si fëmijë në mesin tonë, ku i\r\nkalove disa vjet të jetës sate.",
  "Dhe ti e bëre atë punën tënde që e bëre, pra ti je mohues (i të\r\nmirave që t’i bëmë).",
  "(Musai) Tha: “E bëra atë, atëherë kur isha i pavetëdijshëm.",
  "Prandaj edhe ika prej jush kur u frikësova nga ju, e Zoti im më\r\ndhuroi urtësi dhe më bëri nga të dërguarit.",
  "Më përmend atë të mirë që ma bëre mua, e ti i robërove Beni\r\nIsrailët!”",
  "(Faraoni) Tha: “E cili është ai zot i botëve (që ju dërgoi)!”",
  "Ai i tha: “Zoti i qiejve dhe i tokës dhe ç’ka ndërmjet tyre, nëse\r\nbindeni!”",
  "Ai (faraoni) atyre që ishin përreth iu tha: “A nuk e dëgjoni?!...”",
  "Ai (Musai) tha: “Zoti juaj dhe i prindërve tuaj të parë!”",
  "(Faraoni) Tha: “Vërtet, i dërguari juaj që iu është dërguar juve, me\r\nsiguri është i çmendur!”",
  "(Musai) Tha: “Zot i lindjes dhe i perëndimit dhe ç’ka ndërmjet\r\ntyre, po qe se kuptoni!”",
  "(Faraoni) Tha: “Nëse ti beson zot tjetër pos meje do të gjendesh\r\nnë mesin e të burgosurve!”",
  "(Musai) Tha: “A edhe nëse të sjell ndonjë argument të qartë!”",
  "Ai tha: “Sille pra, nëse thua të vërtetën?”",
  "Atëherë (Musai) e hodhi shkopin e vet, i cili u shndërrua në gjarpër\r\ntë vërtetë.",
  "Nxori dorën prej xhepit, kur ja, ajo në sy të shikuesve flakëronte\r\nnga bardhësia.",
  "(Faraoni) Parisë që e rrethonin iu tha: “Vërtet, ky qenka magjistar\r\nshumë i aftë,",
  "që me magjinë e vet dëshiron t’ju dëbojë nga toka juaj! E ç’më\r\npropozoni mua?",
  "(Paria) Shtyje atë dhe vëllain e tij (çështjen e tyre) për më vonë, e\r\nti dërgo nëpër qytete tubues,",
  "që t’i sjellin të gjithë magjistarët e dijshëm këtu.",
  "Dhe magjistarët u tubuan në kohën e ditës së caktuar.",
  "Edhe popullit iu tha: “Ejani e tubohuni,",
  "kështu që t\u0027i përkrahim magjistarët, nëse ata triumfojnë\u0022.",
  "E kur erdhën magjistarët i thanë faraonit: “A do të ketë shpërblim\r\npër ne, nëse dalim ngadhënjimtarë?”",
  "Ai tha: “Po, madje ju atëherë do të jeni prej më të afërmve!”",
  "Musai iu tha atyre: “Hidheni atë që keni për ta hedhur!”",
  "E ata i hodhën litarët dhe shkopinjtë e tyre duke thënë: “Për hir të\r\nmadhërisë së faraonit, ne me siguri do të jemi ngadhënjyes!”",
  "Atëherë edhe Musai e hodhi shkopin e vet, i cili menjëherë\r\ngëlltiste gjithë çka kishin improvizuar ata.",
  "Atëherë magjistarët ranë në sexhde (u përulën),",
  "e thanë: “Ne i besuam Zotit të botëve,",
  "Zotit të Musait e të Harunit!”",
  "Ai (faraoni) tha: “I besuat atij, para se t’ju lejoja unë?!” S’ka\r\ndyshim, se ai (Musai) është prijësi juaj, që ua mësoi juve magjinë, e\r\nkeni për ta marrë vesh më vonë. Unë do t\u0027ua shkurtoj (do t’ua prej)\r\nduart dhe këmbët tuaja të anës së kundërt (kithi) dhe që të gjithëve\r\ndo t’ju gozhdoj”.",
  "Ata (magjistarët) thanë: “S’ka rëndësi, ne i kthehemi Zotit tonë.",
  "Meqë ne jemi besimtarët e parë shpresojmë, se Zoti ynë do të na\r\ni falë mëkatet tona!\u0027\u0027",
  "Ne e urdhëruam (përmes shpalljes) Musain: “Të udhëtosh natën\r\nme robërit e Mi dhe se ju do të ndiqeni (prej faraonit)”.",
  "E faraoni dërgoi nëpër qytete për të tubuar njerëz,",
  "(duke iu thënë se) ata janë një grup i vogël (të cilët ikën me\r\nMusain).",
  "Dhe se me të vërtetë ata na kanë zemëruar (dhe ikën pa lejen tonë),",
  "e me të vërtetë, ne duhet të jemi syçelë.",
  "Dhe Ne (iu mbushëm mendjen e) i nxorëm prej kopshteve e burimeve,",
  "prej pasurisë në depo dhe prej vendbanimeve të bukura.",
  "Ja ashtu, Ne ua bëmë atë trashëgim Beni Israilëve.",
  "E ata (të faraonit) i arritën (Beni Israilët) në kohën e lindjes së\r\ndiellit.",
  "Dhe kur u panë të dy grupet shokët e Musait thanë: “Me siguri\r\nna zunë!”",
  "Ai (Musai) tha: “Kurrsesi, me mua është Zoti im, Ai do të më\r\nudhëzojë”.",
  "Ndërsa Ne Musait i thamë: “Me shkopin tënd bjeri detit”. Deti u\r\nnda dhe çdo pjesë u bë si kodër e madhe.",
  "E Ne i afruam atje të tjerët (ata të faraonit).",
  "Dhe Ne e shpëtuam Musain dhe të gjithë ata që ishin me të.",
  "Kurse të tjerët i përmbytëm në ujë.",
  "Vërtet, në këtë (ngjarje) ka fakte, por megjithatë shumica nuk\r\nbesuan.",
  "Nuk ka dyshim, se Zoti yt është i Plotfuqishëm dhe Mëshirues i\r\nmadh.",
  "Lexoju (nga ajo që të shpallëm ty Muhamed) atyre ngjarjen e\r\nIbrahimit,",
  "kur i tha babait të vet dhe popullit të vet: “Çfarë jeni duke adhuruar?”",
  "Ata i thanë: “Adhurojmë idhuj, vazhdimisht iu jemi besnikë atyre!”",
  "Ai i tha: “A ju dëgjojnë ata juve kur iu luteni,",
  "apo mos iu sjellin juve dobi apo dëm?!”",
  "Ata thanë: “Jo, por kështu i gjetëm, se bënin edhe prindërit tanë!”",
  "Ai tha: “A po shihni se ç’po adhuroni,",
  "ju dhe prindërit tuaj të mëparshëm?",
  "Në të vërtetë, ata (që adhuroni ju) janë armiq të mi, përveç\r\nZotit të botëve (nëse përveç idhujve adhuroni edhe Atë),",
  "(përveç) Atij që më krijoi, Ai më udhëzon mua,",
  "dhe Atij që më ushqen dhe më jep të pi,",
  "dhe kur sëmurem Ai më shëron.",
  "(përveç) Atij që më bën të vdes e mandej më ngjall,",
  "e tek i Cili kam shpresë, se do të m’i fal mëkatet e mia në Ditën\r\ne Gjykimit.",
  "Zoti im, më dhuro mua urtësi dhe më bashko me të mirët!",
  "Më bëj përkujtim të mirë ndër ata që vijnë pas!",
  "Më bëj prej trashëguesve të xhenetit të begatshëm,",
  "dhe fale babain tim, se ai vërtet ishte nga ata të humburit!",
  "E mos më turpëro në Ditën kur do të ringjallen,",
  "Ditën kur nuk bën dobi, as pasuria, as fëmijët,",
  "(bën dobi) vetëm kush i paraqitet Zotit me zemër të shëndoshë!”",
  "E xheneti iu afrohet atyre, që ishin të devotshëm.",
  "Ndërsa xhehenemi iu paraqitet atyre, që ishin të humbur.",
  "Dhe atyre u thuhet: “Ku janë ata, që i adhuronit ju,",
  "pos Allahut? Ata, a mund t’ju ndihmojnë juve o vetes?”",
  "E ata (idhujt) dhe adhuruesit e tyre, njëri mbi tjetrin hidhen në të,",
  "dhe e gjithë ushtria (ithtarët) e djallit.",
  "E duke u grindur mes vete në të ata thonë:",
  "“Për Allahun, njëmend ne kemi qenë krejtësisht të humbur,",
  "kur juve (idhujt) iu kemi barazuar me Zotin e botëve.",
  "Neve nuk na humbi kush tjetër vetëm se kriminelët (prijësit).",
  "E tashti për ne nuk ka ndonjë ndihmës (ndërmjetësues).",
  "Nuk ka as ndonjë mik të sinqertë.",
  "E sikur të mund të kthehemi (në Dunja) edhe një herë, do të\r\nbëheshim besimtarë.”",
  "Në këtë (që u përmend) ka argumente të bindshme, po shumica\r\ne tyre nuk besuan.",
  "Është e vërtetë se Zoti yt është i Gjithëfuqishmi, Mëshiruesi i\r\nmadh.",
  "Edhe populli i Nuhut i përgënjeshtroi të dërguarit.",
  "Kur vëllai i tyre (nga gjaku) Nuhu iu tha: “A nuk jeni kah frikësoheni?",
  "Unë jam për ju pejgamber besnik.",
  "Kini frikë (dënimin e) Allahut e më dëgjoni mua.",
  "Unë për këtë nuk kërkoj prej jush ndonjë shpërblim, shpërblimi\r\npër mua është vetëm prej Zotit të botëve.",
  "Pra (edhe një herë Ju them) frikësohuni prej Allahut, e më\r\ndëgjoni mua!",
  "Ata thanë: “E si të besojmë ty, kur ty të besojnë më të ultit?”",
  "Ai tha: “Unë nuk di se ç’punuan ata (që juve iu thoni të ulët)”.",
  "Përgjegjësia e tyre, nëse kuptoni është vetëm para Zotit tim.",
  "E unë nuk do t’i përzë besimtarët.",
  "Unë nuk jam tjetër, por vetëm sa t’u tërheq vërejtjen haptas.",
  "Ata i thanë: “O Nuh! Nëse nuk heq dorë (nga ajo që mëson) do\r\ntë gurëzohesh (do të vritesh me gurë)”.",
  "Ai tha: “O Zoti im, populli im më pandeh gënjeshtar.",
  "Pra Ti me drejtësinë tënde gjyko ndërmjet meje dhe atyre, dhe\r\nmë shpëto mua dhe besimtarët, që janë me mua!\u0022",
  "Prandaj Ne e shpëtuam atë dhe të gjithë ata që ishin me të në\r\nanijen e mbushur plot.",
  "Mandej i mbytëm në ujë ata që mbetën pas tyre.",
  "Edhe në këtë (ngjarje) ka argumente, po shumica e tyre nuk ishin\r\nbesimtarë.",
  "S’ka dyshim se Zoti yt është i Plotfuqishmi, Mëshiruesi i madh.",
  "Edhe populli Ad nuk i besoi të dërguarit.",
  "Kur vëllai i tyre Hudi iu tha: “A nuk frikësoheni?”",
  "Unë për ju jam i dërguar besnik.",
  "Prandaj keni frikë (dënimin e) Allahut dhe më dëgjoni mua.",
  "Unë nuk kërkoj për këtë ndonjë shpërblim prej jush, shpërblimi\r\nështë vetëm prej Zotit të botëve.",
  "A në çdo bregore ngreni ndonjë shtëpi (ndërtesë) sa për lojë?",
  "Dhe a i ndërtoni pallatet e fortifikuara, që të jeni përgjithmonë?",
  "E kur rrëmbeni, rrëmbeni mizorisht.",
  "Pra, kini frikë Allahun dhe më dëgjoni mua!",
  "Kini frikë Atë, që ju pajisi me çka e dinit vet.",
  "Ju pajisi me mjete gjallërimi e me djem,",
  "me kopshte e me burime uji.",
  "Vërtet, unë i frikësohem dënimit tuaj në një ditë të madhe.",
  "Ata i thanë: “Për ne është krejt njësoj, si na këshillove, si nuk na\r\nkëshillove!”",
  "Kjo (që na këshillon ti) nuk është tjetër vetëm se traditë (mitesh)\r\ne popujve të lashtë,",
  "se ne nuk kemi për t’u dënuar.",
  "Dhe ashtu ata e trajtuan atë (Hudin) gënjeshtar, e Ne atëherë i\r\nshkatërruam. Edhe ky është një fakt, po shumica e tyre nuk besuan.",
  "Vërtet, Zoti yt është i Plotfuqishmi, Mëshiruesi i madh.",
  "Edhe fisi Themud nuk i besoi të dërguarit.",
  "Kur vëllai i tyre Salihu iu tha: “A nuk frikësoheni?”",
  "Unë për ju jam i dërguar besnik.",
  "Prandaj kini frikë (dënimin e) e Allahut dhe mua më dëgjoni!”",
  "Unë nuk kërkoj për këtë ndonjë shpërblim prej jush, shpërblimi\r\nim është vetëm prej Zotit të botëve.",
  "A jeni të sigurt, se do të mbeteni në këtë që jeni (përgjithmonë),",
  "në kopshte e në burime,",
  "edhe në të mbjella, e me hurma me frutet e tyre të freskët?",
  "Dhe ju me mjeshtëri po ndërtoni shtëpi nëpër kodra shkëmbore.",
  "Pra, kini frikë Allahun e më dëgjoni mua.",
  "E mos shkoni pas atyre që janë të pafrenuar (që e teprojnë me\r\nvepra të këqija),",
  "të cilët në tokë bëjnë shkatërrime, nuk bëjnë mirë.",
  "Ata i thanë: “Ti je vetëm i magjepsur.",
  "Ti nuk je tjetër vetëm se njeri sikurse edhe ne, e nëse thua të\r\nvërtetën, sille pra ndonjë argument!”",
  "Ai tha: “Ja, kjo është deveja, kjo do të pijë (ujë) në një ditë të\r\ncaktuar, kurse ju në një ditë tjetër (jo në të njëjtën ditë).",
  "Dhe kësaj të mos i bëni ndonjë të keqe, se do t’ju godasë dënimi\r\ni ditës së madhe!”",
  "Po ata e therën atë, madje u penduan (nga frika).",
  "Por ata i zuri ai dënimi i premtuar. Edhe në këtë ka argument,\r\npor shumica e tyre nuk u bënë besimtarë.",
  "Vërtet Zoti yt është i Plotfuqishmi, Mëshiruesi i madh.",
  "Populli i Lutit të dërguarit i konsideroi gënjeshtarë.",
  "Kur vëllai i tyre Luti iu tha: “A nuk i frikësoheni (Allahut)?”",
  "Unë jam i dërguari i juaj, jam i besueshëm!",
  "Pra, kini frikë (dënimin) Allahun dhe më dëgjoni mua!",
  "Unë nuk kërkoj për këtë ndonjë shpërblim prej jush, shpërblimi\r\nim është te Zoti i botëve.",
  "(Të mjerët ju) A shkoni pas meshkujve të kësaj bote.",
  "E gratë tuaja i lini anash, të cilat Zoti juaj i krijoi për ju! Por ju\r\njeni një popull, që kalon çdo kufi!\u0022",
  "Ata i thanë: “O Lut, nëse nuk pushon (nga kjo që na thua), me\r\nsiguri do të jesh i dëbuar prej nesh!”",
  "Ai tha: “Unë jam kundër veprimit tuaj!",
  "Zoti im, më shpëto mua dhe familjen time nga ajo që bëjnë ata!”",
  "Ne e shpëtuam atë dhe tërë familjen e tij,",
  "përpos një plake (gruas së tij) që mbeti me ata (në dënim).",
  "E më pas i zhdukëm ata të tjerët.",
  "E Ne u lëshuam atyre një shi të jashtëzakonshëm (gurë nga\r\nqielli), e sa i keq ishte ai shi për ata të cilëve iu pat tërhequr vërejtja.",
  "Edhe në këtë kishte argument (për të mbledhur mend), po\r\nshumica e tyre nuk qenë besimtarë.",
  "E Zoti yt, pa dyshim është Ai i Plotfuqishmi, Mëshiruesi i madh.",
  "Edhe populli i Ejkës të dërguarit i konsideronin gënjeshtarë.",
  "Kur Shuajbi atyre iu tha: “A nuk ruheni?”",
  "Unë jam i dërguar te ju, jam i besueshëm!",
  "Pra kini frikë (dënimin nga) Allahun dhe më dëgjoni mua!",
  "Unë nuk kërkoj për këtë ndonjë shpërblim prej jush, shpërblimi\r\nim është prej Zotit të botëve!",
  "Plotësoni matjen, e mos u bëni prej atyre që lënë mangut!",
  "Dhe matni me peshore (kandar) të saktë (precize).",
  "Dhe mos lini mangut sendet e njerëzve, e mos bëni shkatërrime\r\nnë tokë.",
  "Frikësohuni Atij që ju krijoi juve dhe breznitë e para.",
  "Ata i thanë: “S’ka dyshim se ty të ka zënë magjia!",
  "Ti nuk je tjetër por njeri si edhe ne, dhe ne nuk të konsiderojmë\r\ntjetër vetëm se gënjeshtar!",
  "E nëse je nga të vërtetit, atëherë lëshoje mbi ne një copë nga\r\nqielli (si dënim)!”",
  "Ai tha: “Zoti im e di më së miri për atë që ju veproni!”",
  "Dhe ata e përgënjeshtruan atë, prandaj i goditi dënimi i hijes.\r\nVërtet, ai ishte dënimi i një dite të llahtarshme.",
  "Edhe në këtë (ngjarje) ka argumente, por shumica e tyre nuk u\r\nbënë besimtarë.",
  "E Zoti yt, pa dyshim është Ai i Plotfuqishmi, Mëshiruesi i\r\nmadh.",
  "E edhe ai (Kurani) është shpallje (zbritje) e Zotit të botëve.",
  "Atë e solli shpirti besnik (Xhibrili),",
  "(e solli) në zemrën tënde për të qenë ti prej atyre, që tërheqin\r\nvërejtjen (pejgamber),",
  "me gjuhë të kulluar arabe.",
  "Dhe se ai (Kurani) është i përmendur edhe në librat e mëparshëm.",
  "A nuk ishte për ata (për jobesimtarët mekas) argument, se atë e\r\ndinin dijetarët (ulemaja) e Beni Israilëve?",
  "E sikur t’ia shpallnim atë (Kuranin) ndonjë joarabi,",
  "e ai t’ua lexonte atyre, ata nuk do t’i besonin atij.",
  "Dhe kështu, Ne ua futëm atë (dyshimin) në zemrat kriminelëve,",
  "e ata nuk i besojnë atij (Kuranit), derisa ta shohin dënimin e\r\ndhembshëm,",
  "dhe t’u vijë befas, duke mos e hetuar.",
  "E atëherë të thonë: “A thua do të na jepet afat?”",
  "E atëherë të thonë: “A thua do të na jepet afat?”\r\n204. E si ata kërkojnë shpejtimin e dënimit tonë (kur i thanë\r\npejgamberit silleni dënimin).",
  "Po më thuaj, se edhe nëse Ne iu japim të jetojnë vite me radhë,",
  "e pastaj t’u vijë atyre ajo me çka iu tërhiqet vërejtja,",
  "çka do t’u vlejë atyre ajo jetë që gëzuan?",
  "Ne nuk kemi ndëshkuar asnjë fshat (vendbanim), e ai të mos ketë\r\npasur pejgamber.",
  "Ky është përkujtim (për përfundimin e punës së keqe). Ne nuk\r\nbëmë të padrejtë.",
  "Atë (Kuranin) nuk e sollën djajtë (si ua sollën fallin fallxhorëve).",
  "Atyre as nuk u takon e as që kanë mundësi.",
  "Pse ata janë të penguar edhe për ta dëgjuar!",
  "Pra, përpos Allahut, mos lut zot tjetër e të bëhesh prej të dënuarve.",
  "Dhe tërhiqju vërejtjen farefisit tënd më të afërt.",
  "E të jesh i butë ndaj besimtarëve, që të pranuan ty.",
  "E nëse ata (jobesimtarët) të kundërshtojnë, ti thuaj: “Unë jam i\r\npastër nga ajo që punoni ju”.",
  "Dhe mbështetu në të Plotfuqishmin, Mëshiruesin e madh,",
  "i Cili të sheh kur të ngrihesh në këmbë,",
  "(e të sheh) edhe lëvizjen tënde në mesin e atyre që falen.",
  "Në të vërtetë, Ai është Dëgjuesi i çdo gjëje, i Gjithëdijshmi.",
  "A t’ju tregoj unë se kujt i vijnë djajtë?",
  "Ata i vijnë çdo gënjeshtari e mëkatari,",
  "(u vijnë) dhe hedhin dëgjimin, shumica e tyre gënjejnë.",
  "E për sa u përket poetëve (që Muhamedi nuk është i tillë), ata i\r\nndjekin të humburit (nga e vërteta).",
  "A nuk e sheh, se ata hidhen në çdo anë (sa lavdërojnë, sa\r\npërqeshin).",
  "Dhe ata janë që flasin atë çka nuk punojnë.",
  "Me përjashtim të atyre që besuan, që bënë vepra të mira, që e\r\npërmendën shumë Allahun dhe që u mbrojtën, pasi atyre iu bë e padrejtë.\r\nE ata që bënë zullum do ta kuptojnë se ç’përfundimi i shkojnë\r\n(ç’dënim të ashpër, ose ç’vendi në xhehenem do t’i nënshtrohen).",
  "Ta, Sin. Këto janë ajete të Kuranit dhe të librit të kuptueshëm.",
  "Janë udhërrëfyes dhe përgëzim për besimtarët,",
  "të cilët e falin namazin dhe e japin zeqatin dhe mu ata janë të bindur\r\nndaj botës tjetër.",
  "E atyre, që nuk besojnë botën e ardhme Ne ua kemi hijeshuar veprat\r\nndaj dhe ata bredhin.",
  "Të tillët janë ata, që iu takon dënimi më i rëndë dhe mu ata do të\r\njenë më të dëshpëruarit në botën tjetër.",
  "E s’ka dyshim, se ti (Muhamed) e pranon Kuranin nga i Urti, i\r\nGjithëdijshmi.",
  "(Përkujto) Kur Musai i tha familjes së vet: “Unë e pashë një zjarr,\r\ne nga ai do t’ju sjell ndonjë lajm ose do t’ju sjell një urë të ndezur, që\r\ntë ngroheni\u0022.",
  "E kur arriti tek ai u thirr: “I bekuar është ai në zjarr dhe ata përreth\r\ntij. I veçuar në madhëri është Allahu, Zot i botëve!",
  "O Musa, në të vërtetë Unë jam Allahu, i Plotfuqishmi, i Urti.",
  "E ti hidhe shkopin tënd! E kur e pa atë që lëvizte si të ishte gjarpër\r\nai (nga frika) ktheu prapa duke mos pasur më kujdes. (I thamë) O\r\nMusa! Mos u frikëso, se pranë meje të dërguarit nuk frikësohen!",
  "Përpos kush (nuk është i dërguar) bën mëkat (ai frikësohet), e që\r\ntë keqen pastaj e zëvendëson me të mirën, atëherë s’ka dyshim, se Unë\r\njam që fal shumë dhe jam Mëshirues i madh.",
  "Fute dorën tënde në xhepin tënd, e ajo do të dalë e bardhë pa\r\nkurrfarë të keqe, e këto janë ndër nëntë argumentet për të (vajtur) te\r\nfaraoni dhe populli i tij, se me të vërtetë ata janë popull i prishur.",
  "E kur iu erdhën argumentet Tona të qarta, ata thanë: “Kjo pa\r\ndyshim është magji!”",
  "Dhe edhe pse bindshëm të besueshëm në to (se ishin nga Zoti)\r\ni mohuan në mënyrë të padrejtë e me mendjemadhësi, pra shikoje se\r\nçfarë ishte fundi i shkatërrimtarëve.",
  "Ne i patëm dhënë Davudit dhe Sulejmanit dituri, e ata të dy thanë:\r\n“I falënderohemi vetëm Allahut, që na dalloi (me të mira) mbi\r\nshumë robër të Tij besimtarë\u0022.",
  "E Sulejmani e trashëgoi Davudin dhe tha: “O njerëz, ne kuptojmë\r\ngjuhën e shpendëve e na është dhuruar nga gjithçka, e vërtet ky është\r\nshpërblim i qartë”.",
  "E Sulejmanit i ishte tubuar ushtria e vet, që përbëhej nga exhinët,\r\nnga njerëzit dhe nga shpendët dhe ata mbanin rendin.",
  "Deri atëherë kur arritën mbi luginën e buburrecave, një buburrec\r\ntha: “O ju buburreca, hyni në vendet tuaja që të mos ju copëtojë\r\nSulejmani dhe ushtria e tij duke mos ju vërejtur”.",
  "E ai (Sulejmani) buzëqeshi i gëzuar prej fjalës së tij dhe tha: “Zoti\r\nim, më mundëso që t’i falënderoj të mirat e Tua, që m\u0027i dhurove mua\r\ndhe prindërve të mi dhe që të bëj vepra të mira që Ti i pëlqen, e me\r\nmëshirën Tënde më fut në mesin e robërve Tuaj të mirë!\u0022",
  "Dhe vështroi shpendët e tha: “Ç’është që nuk e shoh pupëzën? Jo,\r\najo nuk qenka këtu!”",
  "Unë do ta dënoj atë me një dënim të ashpër, ose do ta ther, ose ka\r\npër të më sjellë ndonjë argument të fortë (si arsyetim).",
  "Ajo nuk zgjati shumë e tha: “Unë kuptova atë që ti nuk je i njohur\r\ndhe të erdha nga Sebei me një lajm të sigurt”.",
  "Në të vërtetë unë gjeta një grua, që po i sundonte ata (popullin e Sebe-it) dhe asaj i ishte dhënë çdo send, e ajo kishte një fron të madh.",
  "Madje takova atë dhe popullin e saj, se adhurojnë diellin e jo\r\nAllahun, po djalli ua kishte hijeshuar atë veprim të tyre dhe i kishte\r\nshmangur prej rrugës së drejtë, prandaj ata nuk gjejnë udhëzim.",
  "(i kishte shmangur) Për të mos adhuruar Allahun, që nxjerr në\r\nshesh (e di) të fshehtën në qiej e në tokë, dhe që e di atë që fshihni\r\ndhe atë që publikoni.",
  "Allahu është një, nuk ka të adhuruar të vërtetë pos Tij, Zot i\r\nArshit të madh.",
  "Ai (Sulejmani) tha: “Do të shohim, se a e thua të vërtetën apo je\r\nnga gënjeshtarët!”",
  "Shko me këtë letrën time e hidhjau atyre, largohu (pak) nga ata\r\ndhe përgjo se çka bisedojnë!”",
  "Ajo (gruaja - Belkisa) tha: “O ju pari, mua më ka arritur një letër\r\nmadhështore!”",
  "(e lexova) Kjo është prej Sulejmanit (mandej e hapi, kur qe, në\r\ntë) “Me emrin e Allahut, të Gjithëmëshirshmit, Mëshirëbërësit!”\r\n(Bismil-lahir-Rrahmanir-Rrahim!)",
  "(në vazhdim shkruan) “Mos u mbani me të madh kundër meje, po\r\ntë më vini të dorëzuar (dhe besimtarë)!\u0022",
  "Ajo tha: “O ju pari, më sugjeroni në këtë çështje timen, se unë nuk\r\ndo të vendos asgjë derisa edhe ju të jepni pëlqim!\u0027\u0027",
  "Ata (paria) i thanë: “Ne jemi të fuqishëm dhe jemi luftëtarë të\r\nrreptë, por puna qëndron te ti, e ti mendo se çka do të na urdhërosh!”",
  "Ajo tha: “Kur sunduesit e pushtojnë ndonjë vend; ata e rrënojnë atë\r\ne parinë më të zgjedhur të atij vendi e nënshtrojnë. Kështu veprojnë\r\nata!”",
  "Po unë do t’u dërgoj atyre një dhuratë (të madhe), e do të shoh se\r\nçka do të na sjellin të dërguarit (me dhuratë).",
  "E kur i erdhi ajo Sulejmanit, ai tha: “A me pasuri më ndihmoni\r\nmua? E atë që Allahu ma ka dhënë mua është shumë më e dobishme\r\nnga ajo që iu ka dhënë juve! Por ju krenoheni me dhuratat tuaja!”",
  "Kthehu tek ata (i tha kryesuesit të të deleguarve), se për Zotin ne\r\ndo t’u vijmë atyre me një ushtri, së cilës ata nuk do të mund t\u0027i bëjnë\r\nballë dhe do t\u0027i dëbojmë prej aty të nënshtruar e të poshtëruar!",
  "Ai (Sulejmani) tha: “O ju pari, cili prej jush do të më sjell fronin e\r\nsaj, para se të vijnë ata të dorëzuar?”",
  "Njëri prej xhinëve të vrazhdë (Ifriti) tha: “Unë do ta sjell ty atë\r\npara se të ngrihesh nga vendi yt, unë për të kam fuqi dhe jam i sigurt!”",
  "E ai i cili kishte dituri nga libri tha: “Unë ta sjell atë ty sa çel e\r\nmshel sytë (këtij i tha sille)!” E kur e pa atë (fron) të vendosur pranë\r\ntij (Sulejmani) tha: “Kjo është dhuntia e Zotit tim, që të më sprovojë\r\nmua se a do ta falënderoj, apo mos do ta përbuz. E kush falënderon,\r\nai falënderon për të mirën e vet, e kush përbuz Zoti im (s’ka nevojë),\r\nështë i Pasuri e Bujari!”",
  "Ai (Sulejmani) tha: “Ndryshojani asaj fronin, që ta provojmë se a\r\npo e njeh, apo është nga ata që nuk dinë ta njohin!”",
  "E kur erdhi ajo iu tha: “A është i këtillë froni yt?” Ajo tha: “Si të\r\nishte vetë ai?!” (Sulejmani tha:) “Neve na është dhënë dituria përpara\r\nsaj dhe ne ishim besimtarë para saj”.",
  "Pse atë (Belkisen) e kishte penguar (nga besimi i drejtë) ajo që\r\nadhuronte, pos Allahut, dhe ishte nga një popull jobesimtar.",
  "Asaj iu tha: “Hyn në pallat”, e kur e pa atë mendoi, se është një\r\nujë i madh dhe i përvoli këmbët. Ai (Sulejmani) tha: “Ky është një\r\npallat i lëmuar prej qelqi!” Ajo tha: “Zoti im, unë i kam bërë krim\r\nvetes, e tashti i dorëzohem (pranoj besimin) së bashku me Sulejmanin\r\nAllahut, Zotit të gjithësisë”.",
  "Ne ia dërguam Themudit vëllain e tyre (nga gjaku) Salihun (t’iu\r\nthotë): “Adhurojeni Allahun!” Kur ja, ata dy grupe që kundërshtoheshin.",
  "Ai (Salihu) tha: “O populli im, përse nguteni e kërkoni të keqen\r\n(dënimin) para të mirës, pse të mos i kërkoni falje Allahut, që të\r\nmëshiroheni?\u0022",
  "Ata thanë: “Ne parandjejmë fatkeqësi me ty dhe me ata që janë\r\nme ty!” Ai tha: “Ndjellja e fatit tuaj është tek Allahu, por vetë ju jeni\r\nnjë popull që ngatërroheni!”",
  "E në qytet ishin nëntë veta, që bënin shkatërrime në tokë, e nuk\r\npërmirësonin.",
  "Ata që thanë: “Betohuni mes vete në Allahun, ta vrisni atë dhe\r\nfamiljen e tij natën, e pastaj të afërmve të tij t’u thoni: Ne nuk morëm\r\npjesë në vrasjen e familjes së tij, dhe se ne jemi të drejtë (të vërtetë)”.",
  "Ata përgatitën një kurth e Ne përgatitëm një kurth duke mos e\r\nhetuar ata.",
  "Pra, vështro se çfarë ishte përfundimi i dredhisë së tyre. Në të\r\nvërtetë, Ne zhdukëm të gjithë ata dhe popullin e tyre.",
  "E këto janë shtëpitë e tyre të mbetura shkretë, për shkak të\r\nmizorisë së tyre. E nuk ka dyshim, se në këtë (rrënim) për një popull\r\nqë kupton ka argument.",
  "Ne i shpëtuam ata që besuan dhe që ishin të matur (duke iu\r\nshmangur mëkatit).",
  "(Përkujto) Lutin kur ai popullit të vet i tha: “A bëni atë punë të\r\nshëmtuar, që edhe vetë ju e kuptoni (se është e keqe)?\u0022",
  "A vërtet, ju nga epshi kontaktoni me meshkujt, i braktisni gratë\r\ntuaja? Ju jeni popull injorant (xhahil).",
  "Përgjigjja e popullit të tij, nuk qe tjetër vetëm se të thonë:\r\n“Dëbojeni familjen e Lutit nga vendi juaj, sepse ata janë njerëz që\r\nruajnë pastërtinë!”",
  "E Ne e shpëtuam atë dhe familjen e tij, përveç gruas së tij, së cilës\r\ni caktuam të mbetet me të dënuarit.",
  "E kundër atyre lëshuam një shi (me gurë); i shëmtuar ishte ai shi\r\npër ata që iu ishte tërhequr vërejtja.",
  "Thuaj (o i dërguar): “E tërë lavdia i përket Allahut, e shpëtimi\r\nqoftë ndaj robërve të Tij, që Ai i zgjodhi (pejgamberët)! A më i mirë\r\n(për të besuar) është Allahu, apo ata që ia bëjnë shok?”",
  "A (mos janë më të mirë ata që i adhuroni), apo Ai që krijoi qiejt\r\ne tokën, që për ju lëshoi shi nga qielli, e Ne me të bëmë të lulëzojnë\r\nkopshte të bukura, që për ju ka qenë e pamundshme t’i bëni të mbijnë\r\nbimët në to? A mos ka ndonjë të adhuruar me meritë pos Allahut? Jo,\r\npor ata janë popull që shtrembërojnë (të vërtetën).",
  "A (mos janë më të mirë ata që i adhuroni), apo Ai që tokën e bëri\r\nvendqëndrim, e nëpër të bëri të rrjedhin lumenj, dhe asaj (tokës) i bëri\r\n(male) përforcuese, dhe në mes dy deteve bëri ndarje? A ka përveç Allahut\r\ntë adhuruar tjetër të vërtetë? Jo, por shumica e tyre nuk e dinë.",
  "A (mos janë më të mirë ata që i adhuroni), apo është Ai që i\r\npërgjigjet nevojtarit (të mjerit) kur ai e thërret, duke ia larguar të\r\nkeqen e juve ju bën mbizotërues të tokës? A ka të adhuruar të vërtetë\r\ntjetër pos Allahut? Jo, por ju shumë pak përkujtoni.",
  "A (mos janë më të mirë ata që i adhuroni) apo Ai që ju orienton\r\nnë errësirat e tokës e të detit, dhe ai që pranë mëshirës së Tij (shiut),\r\nsi përgëzim i lëshon erërat? Vallë, a ka të adhuruar të vërtetë pos\r\nAllahut? E lartë është madhëria e Tij nga çka i përshkruajnë shok.",
  "A (mos janë më të mirë ata që i adhuroni), apo Ai që fillon krijimin\r\n(e njeriut) e pastaj e përsërit atë (e ringjall pas vdekjes) dhe Ai që\r\nju furnizon nga qielli e toka? A mos ka të adhuruar tjetër me meritë\r\npos Allahut? Thuaj: “Sillni argumentet tuaja, nëse jeni të sinqertë!”",
  "Thuaj: “Askush veç Allahut, as në qiejt, as në tokë, nuk e di të\r\nfshehtën, as nuk e dinë se kur ringjallen!”",
  "Por dija e tyre arrihet në botën tjetër (kur të përjetojnë çka iu\r\nështë premtuar). Ja, ata dyshojnë për këtë (për botën tjetër), bile janë\r\ntë verbër ndaj saj.",
  "Ndërsa ata që nuk besuan thanë: \u0022A pasi të (vdesim) bëhemi dhe e\r\npluhur ne edhe prindërit tanë, (a thua) do të ringjallemi?",
  "Kjo na është premtuar neve, edhe prindërve tanë më përpara, por\r\nkjo nuk është gjë tjetër veçse legjendë e të parëve!”",
  "Thuaj: “Udhëtoni nëpër tokë dhe shikoni se si ishte përfundimi i\r\nkundërshtarëve!”",
  "Po ti (Muhamed) mos u trazo për ta, e as mos e ngushto veten nga\r\nato dredhi që bëjnë!",
  "E ata thonë: “Po qe se jeni të sigurt në ato që flitni, kur do të\r\nrealizohet ai premtim (me dënim)?”",
  "Ti thuaj: “Tanimë iu është ngjeshur juve një pjesë e atij premtimi\r\npër të cilin po ju ngutet juve!”",
  "S’ka dyshim, se Zoti yt është shumë bamirës ndaj njerëzve, por\r\nshumica e tyre nuk e falënderojnë.",
  "E është e sigurt, se Zoti yt di çka fshehin zemrat e tyre dhe çka\r\nshfaqin haptazi.",
  "Nuk ka asgjë të fshehur në qiell e në tokë, e të mos jetë e shënuar\r\nnë Librin e Saktë (Levhi Mahfudh).",
  "Vërtet, ky Kuran iu rrëfen Beni Israilëve të shumtën e asaj që ata\r\nishin të përçarë.",
  "Dhe pa mëdyshje ai është udhërrëfyes e mëshirë për besimtarët.",
  "E Zoti yt, vërtet do të gjykojë mes tyre me drejtësinë e Tij, e Ai\r\nështë i Plotfuqishmi e i Gjithëdijshmi.",
  "E ti pra mbështetu në Allahun, se me të vërtetë ti je në të drejtën\r\ne sigurt.",
  "Ti nuk mund t’i bësh të dëgjojnë të vdekurit, e as nuk mund ta bësh të shurdhëtin ta dëgjojë thirrjen, e sidomos kur ata ta kthejnë\r\nshpinën.",
  "E as që mund t’i largosh të verbrit nga humbja e tyre (zemrat e\r\nverbra), ti nuk mund ta bësh të dëgjojë ndonjë tjetër, vetëm atë që i\r\nbeson argumentet Tona, e ata janë muslimanë.",
  "E kur kundër tyre do të bëhet fjala (e dënimit) realitet, Ne do t’ju\r\nnxjerrim një shtazë nga toka, që do t\u0027ju flasë (ose do t\u0027i lëndojë), sepse\r\nnjerëzit nuk ishin të bindur në argumentet Tona.",
  "E ditën kur do të tubojmë prej secilit popull grupe nga ata, që i kanë\r\nmohuar argumentet tona, ata të vënë njëri pas tjetrit do të jenë të penguar.",
  "Derisa të arrijnë (në vendin e llogarisë), Ai iu thotë: “A ju i mohuat\r\nargumentet e Mia, duke mos i menduar dhe formuar dije për to? E\r\nçka vepronit ju ashtu (në Dunja)?\u0027\u0027",
  "Dhe kundër tyre zbatohet vendimi (i dënimit), për shkak se bënë\r\nkrim dhe ata nuk do të flasin.",
  "A nuk shohin ata, se Ne ua bëmë natën që të pushojnë, kurse ditën\r\ntë ndritshme. Në këtë ka argument për një popull që beson.",
  "(përkujto) Ditën kur i fryhet Surit, e të tmerrohet kush është në\r\ntokë, përpos kë do Allahu (të mos frikësohet) dhe t’i vijnë Atij të\r\ngjithë të përulur.",
  "E i sheh kodrat e mendon, se ato janë të palëvizshme, ndërsa ato\r\nlëvizin si retë, (kjo është) mjeshtëri e Allahut që përsosi çdo send, e Ai\r\nështë hollësisht i Njohur se çfarë punoni.",
  "Kush ka bërë vepër të mirë atij do t’i takojë (shpërblim) edhe më\r\ni mirë se ajo, dhe ata do të jenë të siguruar prej tmerrit të asaj dite.",
  "E kush do të paraqitet me punë të këqija (me besim të gabuar), ata\r\ndo të hidhen të përmbysur me fytyrat e tyre në zjarr. (U thuhet) Ju nuk\r\nshpërbleheni me tjetër pos me atë që punuat.",
  "Unë jam urdhëruar ta adhuroj vetëm Zotin e këtij qyteti, të cilin\r\nAi e bëri të shenjtë, se Atij i takon çdo send, dhe jam urdhëruar të jem\r\nprej besimtarëve të sinqertë,",
  "e, edhe ta lexoj Kuranin, e kush e pranon udhëzimin e tij, ai\r\nudhëzohet vetëm për të mirën e vet, e kush ka humbur ti thuaji: “Unë\r\nvetëm tërheq vërejtjen”.",
  "Dhe thuaj: “Falënderoj Allahun, e Ai do t’ua tregojë argumentet e\r\nveta dhe do t’i kuptoni ato atëherë (kur nuk u bën dobi). Zoti yt nuk\r\nështë indiferent ndaj asaj që veproni ju”.",
  "Ta, Sin, Mim.",
  "Këto janë ajetet e librit (të Kuranit) të plotkuptueshëm.",
  "Po të lexojmë ty nga lajmi rreth Musait e faraonit, e që është e\r\nvërtetë për një popull që beson.",
  "Me të vërtetë, faraoni ka ngritur kokën lart në tokë, e popullin e\r\nsaj e ka grupëzuar dhe një grup prej tyre e shtyp, ashtu që djemtë e\r\ntyre ua mbyt, e gratë e tyre ua lë të jetojnë. Vërtet, ai ishte prej më\r\nshkatërrimtarëve.",
  "E Ne duam t’i lartësojmë ata që u shtypën në tokë, t’i bëjmë\r\nudhëheqës dhe t’i bëjmë trashëgues.",
  "Dhe atyre t’u japim pushtet në tokë, e faraonit, Hamanit dhe ushtrisë\r\nsë këtyre dyve t’ua tregojmë atë që i ruheshin (ia kishin frikën).",
  "Ne e frymëzuam nënën e Musait: t’i japë atij gji, e kur të kesh frikë\r\npër të, atëherë hidhe atë në lumë, e mos u frikëso, as mos u pikëllo, se\r\nNe do ta kthejmë ty atë dhe do ta bëjmë atë nga të dërguarit.",
  "E atë e gjeti familja e faraonit, ashtu që në fund ai t’iu bëhet atyre\r\narmik e dëshpërim. Vërtet, faraoni, Hamani dhe ushtria e tyre ishin\r\nkundërshtarë (gabonin me qëllim).",
  "E gruaja e faraonit tha: “Shpresë gëzimi për mua dhe për ty, mos e\r\nvritni atë, ndoshta do të na sjellë dobi ose do ta adoptojmë si fëmijë”.\r\nPra ata nuk e dinin rrjedhimin.",
  "E zemrën e nënës së Musait e kaploi ankthi (kur kuptoi se ka\r\nrënë në duar të faraonit) dhe gati ta zbulojë atë (fëmijën), sikur të\r\nmos ia forconim Ne zemrën asaj, që të bëhet e bindur (në premtimin\r\ne Allahut).",
  "E ajo i tha motrës së tij: “Gjurmoje atë”, kurse ajo e shikonte atë\r\nprej së largu dhe ata nuk e hetonin (se ishte motra e tij që e përcjell).",
  "Ndërsa Ne ia patëm ndaluar atij më parë thithjen e gjirit, e ajo\r\n(motra e Musait) tha: “A doni t’ju tregoj për një familje, që do të\r\nkujdeset për të dhe që do të jenë të sinqertë ndaj tij?\u0022",
  "Dhe ashtu e kthyem atë te nëna e vet, që ajo të jetë e kënaqur, e jo e pikëlluar dhe që ta kuptojë ajo, se premtimi i Allahut është i vërtetë\r\ne i sigurt, por shumica e tyre nuk e dinë.",
  "E pasi ai (Musai) e arriti moshën madhore dhe u bë i pjekur, Ne i\r\ndhamë urtësi e dituri. Kështu Ne i shpërblejmë bamirësit.",
  "Dhe ai hyri në qytet në një kohë të pahetuar prej banorëve të tij, dhe\r\nnë të gjeti dy veta, që po përlaheshin, njëri prej ithtarëve të tij e tjetri\r\nprej armiqve të tij, e ai i anës së tij i kërkoi ndihmë kundër armikut dhe\r\nMusai i ra me grusht e ai vdiq. Ai (Musai) tha: “Kjo është prej veprave\r\ntë djallit, e s’ka dyshim, se ai është armik i hapët që shpie në humbje”.",
  "Ai tha: “Zoti im, unë e ngarkova veten e Ti më fal mua!” Dhe Ai\r\nia fali, se Ai është Shumëfalës, Mëshirues i madh.",
  "Ai tha: “Zoti im, për shkak të mirave që m’i dhurove mua kurrë\r\nnuk do të vihem në ndihmë të kriminelëve”.",
  "Dhe (Musai) mbeti i frikësuar në qytet e duke pritur (se çka po\r\ni ndodh), kur ja, ai që i kishte kërkuar ndihmë dje, e thirri sërish (në\r\nndihmë), e Musai i tha: “Vërtet ti qenke ngatërrestar i njohur!”",
  "E kur deshi ta rrëmbejë atë që ishte armik i të dyve ai tha: “A do\r\ntë më vrasësh mua, siç e mbyte dje njeriun, ti nuk do tjetër, vetëm se\r\ntë bëhesh arrogant në tokë, e nuk dëshiron të jesh nga përmirësuesit!”",
  "Dhe erdhi një njeri, që ngutej nga ana më e largët e qytetit e tha:\r\n\u0022O Musa, parësia është duke biseduar për të vrarë ty, pra ti dil (ik), unë\r\njam këshillues yti”.",
  "E ai doli prej aty i frikësuar e duke pritur (se ç’po ndodh) dhe tha:\r\n“O Zoti im, më shpëto prej popullit zullumqar”.",
  "Dhe kur u drejtua nga Medjeni tha: “Shpresoj që Zoti im të më\r\norientojë rrugës së drejtë”.",
  "E kur arriti ujin e Medjenit aty gjeti një grumbull njerëzish, që\r\npo i jepnin bagëtisë ujë, e pak më larg prej tyre vërejti dy gra, që po i\r\nndalnin (kafshët e tyre) e iu tha: “E si është puna e juve të dyjave?” Ato\r\nqë të dyja i thanë: “Ne nuk iu japim ujë, deri sa të largohen barinjtë,\r\nkurse babai ynë është shumë i vjetër!\u0022",
  "Atëherë ai iu dha ujë (kafshëve) të tyre, pastaj u largua anash nën\r\nnjë hije e tha: “O Zoti im, unë kam nevojë për çkado që të më japësh\r\nprej mirësive!”",
  "E njëra prej tyre erdhi tek ai, ecte e turpërueshme, e tha: “Babai im\r\ntë thërret që të paguajë ty shpërblimin për atë që na u dhe (bagëtisë)\r\nujë!” E kur shkoi (Musai) tek ai dhe ia tregoi atij ngjarjen ai tha: “Mos\r\nki frikë, paske shpëtuar nga populli zullumqar!”",
  "Njëra prej atyre të dyjave tha: “O babai im, merre këtë në shërbim\r\nme pagë, pse më i miri i atij që do ta marrësh në shërbim është ai i\r\nfuqishmi e besniku!”",
  "Ai (Shuajbi) tha: Unë dëshiroj të martoj ty me njërën prej këtyre\r\ndy vajzave të mia, me kusht që të më shërbesh tetë vjet, e nëse i plotëson\r\ndhjetë ai është vullneti yt, e unë nuk dëshiroj të të rëndoj ty, e në\r\ndashtë Allahu, ti do të gjesh tek unë mirëkuptim!”",
  "Ai (Musai) tha: “Kjo le të mbetet mes meje e teje, e cilindo afat që\r\ndo ta kryej nga këta të dy, nuk do të ketë përgjegjësi për mua. Për këtë\r\nqë po themi Allahu është garant”.",
  "E kur Musai e kreu afatin dhe udhëtoi me familjen e vet, dhe\r\nvërejti nga ana e Turit një zjarr, e familjes së vet i tha: “Rrini këtu,unë kam vërejtur një zjarr, ndoshta do t’ju sjell nga ai ndonjë lajm ose\r\nndonjë urë zjarri, që të ngroheni”.",
  "Dhe kur arriti tek ai (zjarr) nga ana e djathtë e luginës së atij vendi\r\ntë bekuar me pemë u thirr: “O Musa, s’ka dyshim, se Unë jam Allahu,\r\nZoti i botëve!”",
  "Dhe ti hidhe shkopin tënd! E kur e pa Musai, se po lëviz si të ishte\r\ngjarpër i shpejtë, ktheu të ikë e nuk vështroi prapa. O Musa, kthehu ku\r\nishe e mos u frikëso, se me të vërtetë ti je i sigurt.",
  "Fute dorën në xhep, e ajo do të dalë e bardhë pa ndonjë të metë\r\ndhe shtrëngoje për vete krahun tënd kur të frikësohesh. Këto janë dy\r\nargumente nga Zoti yt për te faraoni dhe rrethi i tij, se me të vërtetë\r\nata janë popull i prishur.",
  "Ai (Musai) tha: “O Zoti im, unë kam vrarë një njeri prej tyre, e\r\nfrikësohem se do të më vrasin!”",
  "E vëllai im, Haruni, është më orator se unë, prandaj dërgoje atë\r\nme mua ndihmë, që t\u0027i vërtetojë fjalët e mia. Unë kam frikë, se do të\r\nmë shpallin gënjeshtar.",
  "(Allahu iu përgjigj) Tha: “Ne do ta forcojmë ty krahun me vëllain\r\ntënd dhe me argumentet Tona do t’ju japim pushtet juve të dyve,\r\nashtu që ata të mos mund t’iu afrohen juve, prandaj ju të dy dhe ata që\r\niu janë bindur juve jeni ngadhënjimtarë”.",
  "E kur Musai ua solli atyre argumentet Tona të qarta ata thanë:\r\n“Kjo nuk është tjetër vetëm se magji e trilluar dhe këtë nuk e kemi\r\ndëgjuar as ndër prindërit tanë të hershëm!”",
  "E Musai tha: “Zoti im e di më së miri për atë që iu erdhi me\r\nudhëzim prej Tij dhe kujt do t’i takojë përfundimi i mirë, se mizorët\r\nme siguri nuk do të kenë shpëtim”.",
  "E faraoni tha: “O ju pari, unë nuk njoh ndonjë zot tjetër për ju\r\npos meje, prandaj ti, o Haman, m’i pjek (tullat) nga dheu e më ndërto\r\nnjë kullë të lartë, ndoshta do të arrij ta shoh zotin e Musait, sepse unë\r\nmendoj se vërtet ai është gënjeshtar”.",
  "Dhe ashtu ai dhe ushtria e tij u sollën në tokë me kryeneçësi ndaj\r\ntë vërtetës dhe menduan, se nuk do të kthehen te Ne.",
  "Prandaj Ne e kapëm atë dhe ushtrinë e tij dhe e hodhëm në det, e\r\nshiko pra se si përfundojnë mizorët.",
  "Dhe ata i bëmë prijësa që thërrasin për në zjarr dhe në Ditën e\r\nKijametit atyre nuk do t’iu ndihmohet.",
  "Edhe në këtë botë i kemi përcjellur ata me mallkim, kurse në\r\nDitën e Kijametit ata janë të përbuzur",
  "E pasi i shkatërruam popujt e mëparshëm, Ne Musait i dhamë\r\nlibrin, që është dritë për njerëz dhe udhëzim e mëshirë, që të marrin\r\nmësim.",
  "E ti nuk ishe në anën perëndimore (të vendit ku Allahu i foli\r\nMusait), kur Ne Musait ia besuam shpalljen (e bëmë pejgamber dhe e\r\ndërguam te faraoni), e ti as nuk ishe aty pranë.",
  "Por Ne krijuam popuj (mes Musait e teje Muhammed), e koha ka\r\nzgjatur (ndaj të dërguam ty). Dhe ti nuk banove në mesin e popullit\r\ntë Medjenit e t\u0027iu lexosh këtyre argumentet Tona (lajmin për Musain,\r\npër Shuajbin, për vajzat e tij), por Ne të dërguam (dhe të njoftuam).",
  "Dhe ti nuk ke qenë pranë Kodrës Tur, kur Ne e thirrëm (Musain),\r\npor (tregimi ynë) është mëshirë nga Zoti yt, për t’ia tërhequr vërejtjen\r\nnjë populli, që para teje nuk iu kishte ardhur ndonjë pejgamber, dhe\r\nashtu ata të marrin mësim.",
  "Dhe të mos thonë, kur t’i godasë ndonjë e keqe e papritur, të\r\ncilën e kanë merituar vetë: “Zoti ynë, përse nuk na ke dërguar ndonjë\r\npejgamber, që të pasonim argumentet e Tua e të bëheshim besimtarë!”",
  "E kur atyre iu erdhi e vërteta nga ana Jonë, ata thanë: \u0022Përse nuk\r\niu dha atij (Muhamedit), sikurse iu dha Musait (ndonjë mrekulli\r\nmateriale)! Po a nuk e mohuan atë, që iu dha Musait më parë?” E\r\nthanë: “Dy magji që përmbajnë njëra-tjetrën. Dhe thanë: Çdonjërën\r\nprej tyre ne e mohojmë!”",
  "Thuaj: “Nëse është e vërtetë çka thoni, atëherë sillni një libër prej\r\nAllahut, që është edhe më udhëzues se këta të dy (Tevrati e Kurani), e\r\nti përmbahem edhe unë atij?”",
  "E nëse ata nuk të përgjigjen ty, atëherë dije se ata ndjekin vetëm\r\ndëshirat e veta, e kush është më i humbur se ai, që duke mos pasur fakt\r\nprej Allahut ndjek epshin e vet? S’ka dyshim, se Allahu nuk e udhëzon\r\npopullin zullumqar.",
  "Ndërsa Ne ua dërguam pandërprerë atyre shpalljen, ashtu që të\r\nmendojnë.",
  "E atyre që Ne iu dhamë librin përpara këtij, disa prej tyre i besojnë\r\nkëtij (Kuranit).",
  "Dhe kur iu lexohet atyre thonë: “Ne i kemi besuar atij, ajo është e\r\nvërtetë prej Zotit tonë, ne edhe para tij kemi qenë muslimanë!”",
  "Atyre iu jepet shpërblim i dyfishtë, për arsye se bënë durim, dhe\r\nata të keqen e largojnë me të mirën, e nga ajo që Ne i furnizuam, ata\r\njapin.",
  "Dhe kur dëgjojnë ndonjë llomotitje marrëzie, i kthejnë shpinën\r\ndhe thonë: “Ne kemi veprat tona e ju tuajat, qofshit larg nesh, neve\r\nnuk na duhen injorantët!”",
  "Është e vërtetë, se ti nuk mund ta udhëzosh atë që do ti, por Allahu\r\nudhëzon kë të dojë dhe Ai është që di më së miri për të udhëzuarit",
  "Ata thanë: “Nëse ne ndjekim rrugën e drejtë së bashku me ty,\r\nne me të shpejtë do të jemi të dëbuar prej vendit tonë!” Po a nuk u\r\nsiguruam Ne atyre një vend të shenjtë e të sigurt, që aty sillen frutat\r\ne çdo sendi si furnizim nga ana Jonë, po shumica e tyre nuk e dinë.",
  "E sa vendbanime që përbuzën jetën e vet Ne i kemi shkatërruar,\r\ne ja, ato janë shtëpitë e tyre, që pas tyre ato pak kohë janë banuar prej\r\nndokujt dhe Ne ishim trashëgues të tyre.",
  "Zoti yt nuk është i tillë, që të shkatërrojë venbanimet para se në\r\nkryeqendër të tyre të dërgojë Pejgamber, i cili do t’ua lexojë atyre\r\nargumentet Tona, dhe Ne nuk shkatërruam vendbanime, pos vetëm\r\nkur banorët e tyre ishin zullumqarë.",
  "Dhe çdo gjë, që iu është dhënë juve ështe kënaqësi dhe shije e\r\nkësaj bote, ndërsa ajo që është tek Allahu (thevabi) është shumë më e\r\nmirë dhe e përhershme, pra, a nuk mendoni?",
  "A është ai, të cilit Ne i kemi premtuar një premtim të mirë (për\r\nxhenet), sikurse ai të cilit i kemi dhënë kënaqësi të kësaj jete, kurse në\r\nDitën e Kijametit ai do të jetë prej të dënuarve?",
  "(përkujto) Ditën kur i thërret ata e iu thotë: “Ku janë ata shokët e\r\nMi, të cilët ju i pandehnit (si zota)?”",
  "E ata, të cilët e merituan fjalën (dënimin) thonë: “Zoti ynë, këta\r\njanë që ne i humbëm, i humbëm ata si humbën edhe vetë, ne para Teje\r\ntërhiqemi, se ata nuk na adhuruan neve!”",
  "Dhe iu thuhet: “Thirrni zotat tuaj”! Ata i thërrasin, por ata nuk\r\niu përgjigjen dot, dhe shohin dënimin. E atëherë (do të dëshironin)\r\nsikur të kishin qenë në rrugën e drejtë (e të mos përjetonin dënimin).",
  "Dhe ditën kur (Allahu) i thërret ata e iu thotë: “Çfarë përgjigje iu\r\nkeni dhënë të dërguarve?”",
  "Atë ditë atyre iu humbin faktet dhe ata nuk konsultohen ndërmjet\r\nvete.",
  "E për sa i përket atij që është penduar, që ka besuar dhe ka bërë\r\nvepra të mira; ai le të shpresojë, se është nga të shpëtuarit.",
  "Zoti yt krijon çka të dojë dhe zgjedh kë të dojë, atyre nuk iu takon\r\nzgjedhja. I pastër dhe i lartë është Allahu nga çka i përshkruajnë për\r\nshok.",
  "Dhe Zoti yt e di, se ç’fshehin zemrat e tyre dhe se ç’shfaqin haptazi.",
  "Ai është Allahu, nuk ka të adhuruar të vërtetë pos Tij, vetëm Atij\r\ni takon e tërë lavdia në këtë botë dhe në botën tjetër, dhe vetëm Atij i\r\ntakon gjykimi, dhe tek Ai ktheheni.",
  "Thuaj: “Sikur Allahu ta bënte natën e përhershme (t’ua zgjaste)\r\nderi në Ditën e Kijametit, ç’mendoni, cili zot pos Allahut do t’ju sillte\r\njuve dritë? A nuk merrni vesh?”",
  "Thuaj: “Më tregoni, nëse Allahu ua bën ditën të vazhdueshme deri në Ditën e Kijametit, cili zot pos Allahut do t’ju sjellë natë, që të\r\npushoni në të? A nuk e shihni (sa po gaboni)?”",
  "Po mëshira e Tij ua bëri juve natën dhe ditën për të pushuar në\r\ntë, dhe për të përfituar nga begatitë e Tij, prandaj të jini mirënjohës!.",
  "Dhe ditën që i fton (Allahu) e thotë: “Ku janë ata që i menduat\r\nshokë të Mi?”",
  "Dhe Ne do të nxjerrim prej çdo populli dëshmitarë, e iu themi:\r\n“Sillni argumentin tuaj!” Atëherë do ta kuptojnë, se e drejta (për Zot)\r\nështë vetëm e Allahut, dhe dështon çdo trillim i tyre.",
  "Karuni ishte nga populli i Musait dhe ai e shtypte atë popull, sepse\r\nNe i patëm dhënë aq shumë pasuri saqë një grup i fuqishëm mezi\r\nbartnin çelësat e (pasurisë së) tij, e kur populli i vet i tha: “Mos u kreno\r\naq fort, sepse Allahu nuk i do të shfrenuarit!”",
  "Dhe me atë që të ka dhënë Allahu, kërko (ta fitosh) botën tjetër,\r\ne mos lër mangut atë që të takon nga kjo botë, dhe bëj mirë ashtu siç\r\ntë ka bërë Allahu ty, e mos bëj të këqija në tokë, se Allahu nuk i do\r\nçrregulluesit.",
  "Ai (Karuni) tha: “Më është dhënë vetëm në saje të dijes sime!” Po,\r\na nuk e di ai, se Allahu shkatërroi para tij nga popujt e lashtë asish, që\r\nishte edhe më i fuqishëm e më i pasur se ai, po mëkatarët kriminelë, as\r\nqë do të pyeten për fajet e tyre (meqë Allahu e di).",
  "Ai (Karuni) doli para popullit të vet me stolinë e vet, e ata që\r\nkishin synim jetën e kësaj bote thanë: “Ah, të kishim pasur edhe ne, si\r\ni është dhënë Karunit, vërtet ai është fatbardhë!”",
  "E ata që ishin të zotët e diturisë thanë: “Të mjerët ju, shpërblimi i\r\nAllahut është shumë më i mirë për atë që besoi dhe bëri vepër të mirë,\r\npo atë nuk mund ta arrijë kush përveç të durueshmëve!”",
  "Po, Ne atë dhe pallatin e tij i fundosëm në tokë dhe veç Allahut\r\nnuk pati që ta mbrojë, e as vetë nuk pati mundësi të mbrohet.",
  "E ata që dje lakmuan të ishin në vendin e tij filluan të thonë: “A\r\nnuk e shihni, se Allahu me të vërtetë i jep begati e komoditet atij që\r\ndo nga robërit e vet, e edhe ia mungon atë atij që do, e sikur Allahu të\r\nmos bënte mëshirë ndaj nesh, do të na fundoste në tokë edhe neve; sa\r\nhabi, se si jobesimtarët nuk gjejnë shpëtim!”",
  "Atë vend të përjetshëm (xhenetin) ua kemi përcaktuar atyre, që\r\nnuk duan, as mendjemadhësi, e as ngatërresë në tokë, e përfundimi i\r\nkëndshëm iu takon atyre, që i frikësohen Allahut.",
  "Kush sjell me vete punë të mirë, atij do t’i takojë shpërblimi edhe\r\nmë i madh, ndërsa ai që paraqitet me punë të këqija do t’i jepet dënim\r\nvetëm aq sa e ka merituar.",
  "S’ka dyshim, se Ai që ta bëri obligim Kuranin, Ai do të kthejë\r\nty aty nga erdhe. Thuaj: “Zoti im e di më mirë kush është që solli\r\nudhëzim të drejtë dhe kush është në humbje të sigurt”.",
  "Ti as nuk ke shpresuar, se do të shpallet ty libri, por kjo është\r\nmëshirë e Zotit tënd, prandaj ti kurrsesi të mos jesh ndihmëtar i\r\njobesimtarëve.",
  "Dhe kurrsesi ata të mos shmangin ty nga ajetet e Allahut, meqë\r\nato t’u kanë shpallur ty, dhe ti thirr te Zoti yt, e kurrsesi mos u bëj\r\npasues i dëshirave të idhujtarëve.",
  "Veç Allahut mos adhuro ndonjë zot tjetër, s’ka të adhuruar të\r\nvërtetë veç Tij. Çdo send zhduket përveç Fytyrës së Tij (përveç Tij).\r\nVetëm Atij i takon gjykimi dhe tek Ai do të ktheheni!",
  "Elif, Lam, Mim.",
  "A menduan njerëzit të thonë: “Ne kemi besuar, e të mos vihen në\r\nsprovë?”",
  "Ne i sprovuam ata që ishin para tyre, ashtu që Allahu gjithsesi do\r\nt’i dallojë ata që e thanë të vërtetën e do t’i dallojë edhe gënjeshtarët.",
  "A mos menduan ata që bëjnë vepra të këqija (krime), se do të na\r\nshpëtojnë (t’i ikin dënimeve)? Sa i shëmtuar është gjykimi i tyre!",
  "E kush shpreson takimin (shpërblimin) e Allahut, s’ka dyshim se\r\nafati i Allahut do të vijë patjetër, e Ai është Dëgjuesi i çdo gjëje, i\r\nGjithëdijshmi.",
  "E kush lufton (përpiqet për të mirë), ai bën luftë për vete, se Allahu\r\nvërtet nuk ka nevojë për askënd në tërë botën.",
  "Po ata që besuan dhe bënë vepra të mira, Ne me siguri do t’ua\r\nshlyejmë të këqijat, e do t’i shpërblejmë më së miri për atë që vepruan.",
  "Ne e kemi obliguar njeriun me punë të mira ndaj prindërve të vet, e\r\nnëse ata të dy përpiqen të shpiejnë ty, që të më pëshkruash Mua shok\r\n(zot tjetër) për çka ti nuk di asgjë, atëherë ti mos i respekto ata. Kthimi\r\njuaj është tek Unë, e Unë do t\u0027ju njoftoj për atë që keni vepruar.",
  "E ata që besuan e bënë vepra të mira, ata do t’i radhisim ndër më\r\ntë mirët.",
  "Ka disa njerëz që thonë: “Ne i kemi besuar Allahut, e kur goditet\r\nme ndonjë të keqe për shkak të (rrugës së) Allahut, ai sprovimin prej\r\nnjerëzve e trajton si dënimin e Allahut (prej të cilit njerëzit ikin prej\r\nmosbesimit në besim), e nëse vjen ndonjë fitore prej Zotit tënd ata do\r\ntë thonë: “Ne kemi qenë me ju!” Po a nuk është Allahu, që di më së\r\nmiri për atë që është në zemrat e njerëzve?",
  "Allahu do t’i vërë në pah ata që besuan dhe do t’i vërë në thumb\r\nhipokritët.",
  "Ata që nuk besuan u thanë atyre që besuan: “Ejani në rrugën (në\r\nfenë) tonë, e ne po i bartim mëkatet tuaja (po qe se është mëkat rruga\r\njonë). Po ata nuk do të bartin asgjë nga mëkatet e tyre, në të vërtetë\r\nata janë gënjeshtarë.",
  "Ata patjetër do të bartin barrën e vet, e me atë të vetën edhe barrë të tjera, e në Ditën e Kijametit do të merren në përgjegjësi për atë që\r\nkanë trilluar.",
  "Ne e dërguam Nuhun te populli i vet, e ai kaloi ndër ata një mijë\r\npa pesëdhjetë vjet, e ata meqë ishin mizorë i përfshiu vërshimi.",
  "Ndërsa atë vetë dhe të tjerët, që ishin në anije, i shpëtuam dhe Ne\r\natë (ngjarje) e bëmë argument për tërë botën.",
  "Edhe Ibrahimin (e dërguam), kur ai popullit të vet i tha: “Adhurojeni\r\nAllahun dhe keni frikë prej Atij, se kjo, nëse e kuptoni, është\r\nshumë më mirë për ju.",
  "Ju në vend të Allahut jeni duke adhuruar vetëm idhuj, që i trilloni\r\nvetë si gënjeshtarë. S\u0027ka dyshim, se ata që adhuroni në vend të Allahut,\r\nnuk zotërojnë furnizimin tuaj, pra kërkojeni furnizimin tek Allahu,\r\nadhurojeni Atë dhe shprehini falënderimin Atij, pse tek Ai do të\r\nktheheni”.",
  "Po nëse ju përgënjeshtroni, edhe popuj para jush përgënjeshtruan,\r\ne të dërguarit nuk i takon tjetër pos komunikimi i kuptueshëm.",
  "A nuk e kanë vërejtur ata, se si Allahu nis krijimin, e pastaj e\r\npërsërit atë, e kjo është lehtë për Allahun.",
  "Thuaj: “Udhëtoni nëpër tokë e shikoni, se si filloi krijimi, pastaj\r\nAllahu e fillon krijesën tjetër (ringjalljen). Është e vërtetë se Allahu\r\nështë i Plotfuqishëm për çdo send.",
  "Ai ndëshkon atë që do dhe mëshiron kë të dojë, dhe tek Ai do të\r\nsilleni.",
  "Ju nuk keni mundësi ta bëni të paaftë (Zotin tuaj tju dënojë), as\r\nnë tokë, e as në qiell, dhe përpos Allahut nuk keni, as mbrojtës, as\r\nndihmëtar”.",
  "E ata që nuk besuan argumentet e Allahut dhe takimin me Të, të\r\ntillët e kanë humbur shpresën nga mëshira Ime, dhe ata i pret dënimi\r\ni hidhur.",
  "Po përgjigjja e popullit të tij nuk ishte tjetër vetëm të thonë:\r\n“Vriteni atë (Ibrahimin) ose digjeni!” Mirëpo Allahu e shpëtoi atë\r\nprej zjarrit. Për një popull që beson, këtu vërtet ka fakte bindëse.",
  "Ai (Ibrahimi) tha: “Ju përqafuat, veç Allahut idhuj vetëm sa për\r\nbashkëjetesë mes jush në jetën e kësaj bote, e në Ditën e Kijametit\r\n(ndryshon gjendja) ju do të refuzoni njëri-tjetrin; fundi juaj është\r\nzjarri, për ju nuk do të ketë ndihmëtarë”.",
  "Atij (Ibrahimit) i besoi Luti, e ai (Ibrahimi) tha: “Unë shpërngulem\r\natje ku më udhëzoi Zoti im, Ai është i Plotfuqishmi, i Urti”.",
  "Dhe Ne ia dhuruam atij Is’hakun dhe Jakubin, e në pasardhësit e\r\ntij shpallëm pejgamberllëkun dhe librin e shenjtë (librat e shpallur),\r\natij i dhamë shpërblimin në këtë botë, kurse në botën tjetër do të jetë\r\nndër të mirët e përsosur.",
  "(Dërguam) Edhe Lutin, i cili popullit të vet i tha: “Ju bëni aq punë\r\ntë shëmtuar, sa askush para jush nga tërë bota nuk e ka bërë”",
  "Ju jeni që kontaktoni me meshkujt, që sulmoni njerëzit në rrugë,\r\nqë në vendtubimet tuaja bëni punë të ndyra. Përgjigjja e popullit të tij\r\nnuk ishte tjetër vetëm të thonë: “Nëse thua të vërtetën, na sill dënimin\r\nnga Allahu?”",
  "Ai tha: “O Zoti im, më ndihmo kundër popullit të prishur!”",
  "E kur të dërguarit tanë (engjëjt) i erdhën me përgëzim Ibrahimit,\r\ni thanë: “Ne jemi shkatërrues të banorëve të këtij qyteti, pse banorët\r\ne tij janë mizorë!”",
  "Ai (Ibrahimi) tha: “Aty është Luti!” Ata i thanë: “Ne e dimë edhe\r\nmë mirë, se kush është aty; atë dhe familjen e tij do ta shpëtojmë\r\npërveç gruas së tij, ajo do të mbetet me të zhdukurit”.",
  "E pasi të dërguarit tanë i erdhën Lutit ai për shkak të tyre u\r\nshqetësua dhe u ngushtua, po ata i thanë: “Mos ki frikë, as mos u\r\npikëllo, ne të shpëtojmë ty dhe familjen tënde, përveç gruas sate, që\r\ndo të mbetet me të dënuarit\u0022.",
  "Ne mbi banorët e këtij qyteti do të lëshojmë një dënim nga qielli,\r\npër shkak se ata bëjnë punë të liga.",
  "E nga ai vend Ne kemi lënë gjurmë të qartë për një popull që\r\nmendon.",
  "E në Medjen (dërguam) vëllain e tyre Shuajbin dhe ai iu tha: “O\r\npopulli im, adhurojeni Allahun dhe kini frikën Ditën e Fundit, e mos\r\ne teproni si shkatërrues në tokë!”",
  "Po ata e përgënjeshtruan, prandaj i përfshiu tërmeti dhe u bënë të\r\nshtangur (të ftohur e të vdekur) në shtëpitë e tyre.",
  "(I shkatërruam) Edhe Adin e Themudin, e vendbanimet e tyre\r\njanë të qarta për ju. Djalli ua pat zbukuruar veprat e tyre dhe i ka\r\nshmangur nga e vërteta, edhe pse e shihnin atë.",
  "Edhe Karunin, faraonin dhe Hamanin. Atyre Musai iu solli fakte,\r\npor ata treguan mendjemadhësi, ndaj nuk mundën t’i shpëtojnë\r\ndënimit.",
  "Secilin prej tyre e kemi dënuar për shkak të mëkatit të vet; disa\r\nprej tyre Ne i goditëm me furtunë plot rërë, disa i shkatërruam me\r\nkrismë nga qielli, kurse disa të tjerë i fundosëm në tokë dhe disa i\r\npërmbytëm në ujë. Allahu nuk iu bëri atyre ndonjë padrejtësi, por ata\r\nvetes së tyre i bënë padrejtësi.",
  "Shembulli i atyre, të cilët veç Allahut morën mbrojtës (zota\r\nidhujsh), është si shembulli i merimangës, që thur shtëpi, e sikur ta\r\ndinin ata, më e dobëta shtëpi është e shtëpia e merimangës.",
  "Allahu e di se ç’adhurojnë ata pos Tij (ose nuk adhurojnë asgjë),\r\nAi është Ngadhënjyesi, i Urti.",
  "Këta janë shembuj, që Ne ua sjellim njerëzve, po këta nuk i kupton\r\nkush pos dijetarëve.",
  "Allahu krijoi qiejt dhe tokën me një seriozitet të caktuar. Në to me\r\ntë vërtetë ka fakte për besimtarët.",
  "Ti lexo atë që po të shpallet nga libri (Kurani), fal namazin, vërtet\r\nnamazi largon nga të shëmtuarat dhe të irrituarat, e përmendja e\r\nAllahut është më e madhja (e adhurimeve); Allahu e di ç’punoni ju.",
  "Ithtarët e Librit mos i polemizoni ndryshe (kurr i thirrni në fenë\r\ntuaj) vetëm ashtu si është më së miri, përveç atyre që janë mizorë dhe\r\nthuajuni: “Ne i besuam asaj që na u zbrit neve, dhe që iu zbriti juve,\r\ndhe se Zoti ynë dhe Zoti juaj është një, dhe se ne i jemi dorëzuar Atij.",
  "Dhe po ashtu (siç i zbritëm librat e mëparshëm), Ne ta zbritëm ty\r\nlibrin. E ata, të cilëve Ne u kemi dhënë librin, i besojnë këtij (Kuranit),\r\nedhe nga ata (idhujtarët arabë) ka që i besojnë këtij, kurse argumentet\r\ntona nuk i refuzon askush, përpos jobesimtarëve”.",
  "Ti (Muhamed) nuk ishe që lexon ndonjë libër para këtij, e as që\r\ne shkruan atë me dorën tënde të djathtë, pse atëherë do të dyshonin\r\nata të prishurit.",
  "Por jo, ai është plot argumente të qarta në zemrat e atyre që iu\r\nështë dhënë dituria, e argumentet Tona nuk i mohon kush pos të\r\nshfrenuarve.",
  "Ata thanë: “Përse të mos i ketë zbritur atij një mrekulli nga Zoti\r\ni tij?” Thuaj: “Çështja e mrekullive është vetëm në Duar të Allahut, e\r\nunë nuk jam tjetër pos tërheqës i vërejtjes dhe shpjegues.",
  "Po a nuk ju mjaftoi atyre, që Ne ta shpallëm librin, i cili iu lexohet\r\natyre, e s’ka dyshim se kjo është dhuratë e përkujtim për njerëzit që\r\nduan të besojnë”.",
  "Thuaj: “Mjafton që Allahu është dëshmitar ndërmjet meje dhe\r\njuve, Ai e di ç’ka në qiej e në tokë, e ata që i besuan të kotës e nuk e\r\nbesuan Allahun, ata janë të dështuarit”.",
  "Ata kërkojnë prej teje ngutjen e ndëshkimit, e sikur të mos ishte\r\nafati i caktuar, atyre do t’iu vinte ndëshkimi, po ai patjetër do t’u vijë\r\natyre befas ashtu që ata nuk e hetojnë.",
  "Po, si e kërkojnë ata ngutjen e ndëshkimit? E në të vërtetë\r\nxhehenemi është, që i ka rrethuar në të gjitha anët jobesimtarët.",
  "Ditën kur ata i mbulon dënimi (i zjarrit) prej së larti dhe së\r\nposhtmi nën këmbët e tyre, e iu thotë: “Shijojeni atë që keni vepruar!”",
  "O robërit e Mi, që besuat, toka Ime është e gjerë, pra vetëm Mua\r\nmë adhuroni.",
  "Çdo njeri do ta shijojë vdekjen, e pastaj do të ktheheni te Ne.",
  "E ata që besuan dhe bënë vepra të mira, atyre do t’iu bëjmë vend\r\ntë lartë në xhenet, në të cilin rrjedhin lumenj, aty janë përgjithmonë;\r\nsa i mirë është shpërblimi për atë që vepruan,",
  "të cilët bënë durim dhe vetëm Zotit të tyre iu mbështetën.",
  "Sa e sa gjallesa janë që nuk kanë mundësi për furnizimin e vet.\r\nAllahu i furnizon ato edhe juve. Ai është Dëgjuesi i çdo gjëje, i\r\nGjithëdijshmi.",
  "Nëse ti i pyet ata: “Kush i krijoi qiejt e tokën, kush i nënshtroi (të\r\nlëvizin) diellin dhe hënën?” Ata do të thonë: “Allahu!” E si prapësoheni,\r\npra?",
  "Allahu i jep furnizim atij që do nga robërit e vet, e ia pakëson\r\n(shtrëngon) atij që do. Vërtet, Allahu është i Gjithëdijshëm për çdo\r\ngjë.",
  "Dhe nëse ti i pyet ata: “Kush e lëshon shiun nga qielli dhe me\r\ntë e ngjall tokën pas vdekjes së saj?” Ata thonë: “Allahu!” Thuaj:\r\n“Falënderimi i qoftë Allahut, por shumica e tyre nuk mendojnë”.",
  "Kjo jetë e kësaj bote nuk është tjetër vetëm se dëfrim e lojë, e jetë e\r\nvërtetë, pa dyshim është ajo e botës së ardhme (Ahireti), sikur ta dinin.",
  "Idhujtarët e dinë për Allahun pse) Kur hipin ata në anije (iu\r\nkëputet lidhja me tokën dhe frikësohen) i luten sinqerisht Allahut, e\r\nkur i shpëton ata (dhe dalin) në tokë, ja, po ata të njëjtit lusin idhujt!",
  "Po le t’i përbuzin ato të mira, që ua dhamë dhe le të kënaqen (e\r\nmos të besojnë), se më vonë do ta kuptojnë.",
  "A nuk e kanë vërejtur ata, se Ne e kemi bërë vendin e shenjtë (Mekën)\r\ntë sigurt, e njerëzit përreth tyre rrëmbehen (plaçkiten, mbyten).\r\nPo, a i besojnë ata të kotës, e të mirat e Allahut i përbuzin?",
  "E kush është më mizor, se ai që shpif gënjeshtër ndaj Allahut, ose\r\npërgënjeshtron të vërtetën pasi t’i ketë ardhur ajo? Po, a nuk është\r\nxhehennemi vend për jobesimtarët?",
  "E ata, që luftuan për hir Tonë, Ne me siguri do t\u0027i orientojmë rrugës\r\npër te Ne, e nuk ka dyshim, se Allahu është në krahun e bamirësve.",
  "Elif, Lam, Mim.",
  "Bizantinët (rumët) u mundën,",
  "në tokën më afër (tokës së arabëve), po pas disfatës së tyre ata do\r\ntë ngadhënjejnë,",
  "brenda pak viteve. Çështja është vendim i Allahut, fillim e mbarim\r\n(për disfatë dhe për fitore). E atë ditë (kur do të fitojnë bizantinët)\r\nbesimtarët do të gëzohen,",
  "për ndihmën e Allahut. Ai ndihmon atë që do dhe Ai është i Plotfuqishëm,\r\nMëshirues i madh.",
  "Premtimi i Allahut është (ky), Allahu nuk e thyen premtimin e Vet,\r\npor shumica e njerëzve nuk po dinë.",
  "Edhe atë që dinë nga jeta e kësaj bote është dije e cekët, por ndaj\r\njetës së përjetshme (ndaj Ahiretit) ata janë plotësisht të verbuar (të\r\npainteresuar).",
  "Dhe, a nuk menduan ata me veten e tyre? Allahu nuk i krijoi qiejt e tokën dhe çdo gjë që gjendet ndërmjet tyre, përveç se me një qëllim\r\ntë caktuar dhe për një kohë të kufizuar, por një pjesë e njerëzve janë\r\nmohues të takimit me Zotin e tyre (në momentin e ringjalljes pas\r\nvdekjes).",
  "A nuk udhëtuan ata nëpër tokë e të shohin se si qe përfundimi i\r\natyre që ishin para tyre!? Ata ishin edhe më të fortë se këta, ata e lëruan\r\ntokën dhe e rindërtuan atë më shumë se sa këta që e rindërtuan, atyre\r\niu patën ardhur të dërguarit e vet me fakte të qarta. Pra, nuk ishte\r\nAllahu, që t’ju bëjë të padrejtë atyre, por ata vetvetes i bënë padrejtësi.",
  "Mandej përfundimi i atyre që bënë punë të këqija ishte më i keqi,\r\npër shkak se argumentet e Allahut i përgënjeshtruan dhe talleshin\r\nme to.",
  "Allahu e fillon krijimin, mandej e përsërit atë, e më në fund tek\r\nAi do të ktheheni.",
  "E ditën kur të ndodhë Kijameti, kriminelët heshtin.",
  "Ata nuk do të kenë ndërmjetësues (ndihmëtarë) prej shokëve\r\n(zotave) të tyre, e me shokët (zotat) e tyre ata ishin jobesimtarë.",
  "Dhe ditën kur të ndodhë Kijameti, atë ditë do të ndahen (njerëzit).",
  "E ata, që besuan dhe bënë vepra të mira, ata do të jenë të gëzuar\r\nnë një kopsht (të xhenetit).",
  "E për sa u përket atyre që nuk besuan, dhe i bënë të rreme\r\nargumentet Tona dhe takimin në botën tjetër, ata do të kenë mundime\r\n(azab) të vazhdueshme.",
  "Atëherë, Allahun lartësojeni kur të vijë mbrëmja dhe kur të agojë\r\nmëngjesi.",
  "Lavdia i takon vetëm Atij prej gjithë çka ka në qiej e në tokë, edhe\r\nnë mbrëmje edhe ditën.",
  "Ai krijon të gjallin prej të vdekurit dhe të vdekurin prej të gjallit,\r\nAi e ngjall tokën pas vdekjes së saj, e po ashtu edhe ju do të nxirreni\r\n(të gjallë prej varrezave) .",
  "Nga faktet fuqisë) e Tij është edhe ajo, se Ai ju krijoi prej dheu, e\r\nmandej ju (u zhvilluat në) njerëz, që veproni të shpërndarë.",
  "Dhe nga faktet (e madhërisë së) e Tij është që për të mirën tuaj Ai\r\nkrijoi nga vetë lloji juaj palën (gratë), në mënyrë që të gjeni prehje tek\r\nato dhe në mes jush krijoi dashuri dhe mëshirë. Në këtë ka argumente\r\npër njerëzit që mendojnë.",
  "Nga argumentet e Tij është krijimi i qiejve e i tokës, ndryshimi\r\ni gjuhëve tuaja dhe i ngjyrave tuaja. Edhe në këtë ka argumente për\r\nnjerëz.",
  "Nga argumentet e Tij është edhe gjumi juaj natën dhe ditën, edhe\r\npërpjekja juaj për të fituar nga të mirat e Tij. Në këtë ka argumente\r\npër popullin që dëgjon.",
  "Nga argumentet e Tij është edhe ajo që ua dëfton vetëtimën, edhe\r\nsi frikë, edhe si shpresë, dhe nga qielli lëshon shi e me të e ngjall\r\ntokën pas vdekjes së saj. Në këtë ka argumente për një popull, që di\r\ntë mendojë.",
  "Nga argumentet e Tij është, që me fuqinë e Tij bëri të qëndrojë (pa shtyllë) qielli e Toka, mandej kur t\u0027ju thërret juve me një thirrje\r\nprej tokës ju menjëherë dilni.",
  "E Tij është ç’ka në qiej e në tokë dhe të gjithë vetëm Atij i përulen.",
  "Dhe Ai është, që e shpik jetën dhe pastaj e përsërit atë, e ajo\r\n(përsëritja) është edhe më e lehtë për Të (sipas mendimit tuaj).\r\nShëmbëlltyra më e lartë është vetëm e Tij në qiej e në tokë dhe Ai\r\nështë Mbizotëruesi, i Urti.",
  "Ai (Zoti) ju jep një shembull nga vetë ju; a i keni shokë (ortakë)\r\nata që janë në posedim tuaj (shërbëtorët), në atë që Ne ua dhamë juve\r\n(në pronësi), që të jeni ju dhe ata të barabartë në të (në përdorimin e\r\nsaj), e të frikësoheni prej tyre (se po marrin kompetencë), si frikësoheni\r\nju në mes vete. (Ju nuk pranoni ortakë shërbëtorët tuaj të jeni të\r\nbarabartë, nuk kini frikën e tyre, e si më përshkruani Mua ortak)? Ne\r\nkështu ua sqarojmë faktet njerëzve, që janë të zotët e mendjes.",
  "Jo (ata nuk kanë fakt), por ata që i bënë padrejtësi vetes, pa ndonjë\r\nfakt të dijes shkuan pas dëshirave të epshit të vet. Po kush mund ta\r\nvërë në rrugë të drejtë atë që Allahu e ka lënë të humbur, e ata nuk do\r\ntë kenë ndihmëtarë.",
  "Përqendro veten tënde sinqerisht në fenë, i larguar prej çdo të\r\nkote, (e ajo fe) feja e Allahut në të cilën i krijoi njerëzit, s’ka ndryshim\r\n(mos ndryshoni) të asaj natyrshmërie të krijuar nga Allahu, ajo është\r\nfeja e drejtë, por shumica e njerëzve nuk e dinë.",
  "(përqendrohuni në atë fe) Të kthyer sinqerisht tek Ai, kini frikë\r\nprej Atij dhe faleni namazin e mos u bëni nga idhujtarët,",
  "të cilët e përçanë fenë e tyre dhe u ndanë në grupe, ku secili grup\r\ni gëzohet idesë së vet.",
  "Kur njerëzit i prek ndonjë e keqe ata me përulje i luten Zotit të\r\ntyre, duke iu drejtuar vetëm Atij, e kur Ai nga të mirat e veta u shijon\r\natyre, ja, që një grup prej tyre i përshkruajnë shok Zotit të vet.",
  "Le të mohojnë atë, që Ne ua kemi dhënë, pra kënaquni, e më vonë\r\ndo ta kuptoni.",
  "A mos Ne iu kemi shpallur atyre ndonjë argument, që ia vërteton\r\n(flet) për atë që ata Mua më përshkruajnë shok?",
  "E kur Ne, iu japim njerëzve begati të mira, ata iu gëzohen atyre,\r\ne nëse ata i godet ndonjë e keqe për shkak të veprimit të tyre, atëherë\r\nata e humbin shpresën.",
  "Vallë, po a nuk shohin ata, se Allahu i jep furnizim të mjaftueshëm\r\natij që do Ai dhe ia pakëson. Në këtë për një popull që beson ka\r\nargument.",
  "Prandaj jepja të afërmit atë që i takon, edhe të varfërit, edhe udhëtarit,\r\ne kjo është shumë më e dobishme për ata që veprojnë për hir të\r\nAllahut, dhe të tillët janë ata të shpëtuarit.",
  "Dhe çka të jepni nga pasuria për ta shtuar e rritur (me kamatë) në\r\npasurinë e njerëzve, ajo nuk do të shtohet tek Allahu, e çka të jepni\r\nnga sadakaja (bamirësia), me qëllim që t’i afroheni Allahut, të tillët\r\njanë ata që iu shumëfishohet (shpërblimi).",
  "Allahu është Ai që ju krijoi, që ju furnizoi, që ju bën të vdisni e\r\npastaj ju ngjall. A ka ndonjë prej zotave tuaj, që mund të bëjë diçka\r\nnga këto? I Pastër është Ai, i pa të meta, i Madhëruar është Ai nga çka\r\nata ia mveshin dhe trillojnë.",
  "Për shkak të veprave (të këqija) të njerëzve janë shfaqur në tokë\r\ne në det të zeza (bela, skamje, katastrofa, humbje e bereqetit etj.), e për ta përjetuar ata një pjesë të asaj të keqeje që e bënë, ashtu që të\r\ntërhiqen (nga të këqijat).",
  "Thuaj: “Ecni nëpër tokë dhe shikoni se si ishte përfundimi i atyre\r\nqë ishin më parë, shumica e tyre ishin jobesimtarë”.",
  "Ti përmbaju fuqimisht fesë së drejtë, para se të vijë dita që nuk ka\r\nkthim, pse prej Allahut është caktuar, atë ditë ata (njerëzit) ndahen.",
  "Kush nuk besoi barrën e mosbesimit të vet e ka kundër vetes, e\r\nkush bëri punë të mirë, ata vetes i përgatitën vendin (xhenetin).",
  "Që t’i shpërblejë Ai (Allahu) nga të mirat e veta ata që besuan dhe\r\nbënë vepra të mira, vërtet Ai nuk i do jobesimtarët.",
  "Nga argumentet e Tij është edhe: që Ai t’i lëshojë erërat përgëzuese\r\ndhe t’ua shijojë juve nga mëshira e vet (shiun); dhe që të lundrojnë\r\nanijet me vullnetin e Tij, dhe që të përfitoni nga të mirat e Tij, dhe\r\nashtu, ju të jeni mirënjohës.",
  "Ne edhe para teje popujve të tyre iu dërguam pejgamberë dhe ata\r\niu erdhën atyre me argumente të qarta, e kundër atyre që bënë krim,\r\nNe ndërmorëm masa ndëshkuese. Obligim Yni ishte të ndihmojmë\r\nbesimtarët.",
  "Allahu është Ai, që i lëshon erërat, e ato lëkundin retë dhe Ai i\r\nshtrin lart si të dojë, i bën ato edhe të ndara në pjesë, dhe përmes tyre\r\ne sheh se si bie shi, e kur ia lëshon atë kujt të dojë prej robërve të vet,\r\nja, ata gëzohen.",
  "Edhe pse para se t’u binte (shiu) atyre, ata para tij ishin të\r\ndëshpëruar.",
  "Shiko pra gjurmët e mëshirës së Allahut, se si e ngjall tokën pas\r\nvdekjes së saj, e s’ka dyshim, se Ai është që do t’i ngjallë të vdekurit, se\r\nAi për çdo send është i Plotfuqishëm.",
  "E sikur Ne të lëshojmë një erë e ta shohin atë (të mbjellat) e\r\nzverdhura, pa dyshim ata pas kësaj do të jenë mohues (përbuzës).",
  "Në të vërtetë, ti (Muhamed) nuk mund t’i bësh të dëgjojnë të\r\nvdekurit, e as nuk mund ta bësh që të shurdhrit të dëgjojnë thirrjen,\r\nkur ata kthejnë shpinën.",
  "Dhe as që je ti udhëzues i të verbërve nga humbja e tyre, ti nuk\r\nmund ta bësh të dëgjojë tjetër vetëm atë që u beson argumenteve\r\nTona, se ata janë të bindur.",
  "Allahu është Ai që ju krijoi në një gjendje të dobët, pastaj pas asaj\r\ndobësie ju dha fuqi, e pas fuqisë, dobësi e pleqëri. Ai krijon çka të dojë,\r\nAi është i Gjithëdijshmi, i Plotfuqishmi.",
  "E ditën kur të bëhet Kijameti (Ditën e Gjykimit), kriminelët betohen\r\nse nuk qëndruan (në Dunja) gjatë, por vetëm një çast të shkurtër.\r\nKështu kanë qenë ata që i bishtnuan së vërtetës.",
  "E atyre që iu është dhënë dija dhe besimi thonë: “Ju keni qëndruar\r\naq sa u pat caktuar Allahu deri në Ditën e Ringjalljes, e kjo pra është\r\nDita e Ringjalljes, por ju ishit që nuk e pranonit!”",
  "E atë ditë për ata që bënë zullum, arsyetimi nuk iu bën dobi, e as\r\nqë kërkohet prej tyre të justifikohen.",
  "Ne në këtë Kuran iu kemi sjellë njerëzve nga të gjithë shembujt, po\r\nedhe sikur t’u sillje çfarëdo mrekullie ti atyre, ata që nuk besuan do të\r\nthonin: Ju (Muhamedi me besimtarë) nuk jeni tjetër veçse mashtrues\r\n(gënjeshtarë).",
  "Në këtë mënyrë Allahu vulos zemrat e atyre që nuk kuptojnë.",
  "Ti pra bëj durim, pse premtimi i Allahut është i saktë, e kurrsesi të\r\nmos luhasin ty ata që janë të dyshimtë.",
  "Elif, Lam, Mim.",
  "Ato janë ajete të librit me plot urtësi të përsosur.",
  "E që janë udhëzim e mëshirë për ata që janë punëmirë,",
  "të cilët rregullisht e falin namazin dhe e japin zeqatin dhe ata, e mu\r\nata janë të plotbindur për botën tjetër (Ahiretin).",
  "Të tillët janë të udhëzuar në një rrugë të qartë prej Zotit të vet dhe\r\nata janë fatlumë.",
  "Po ka nga njerëzit që blenë tregime boshe, e me qëllim që t’i largojnë\r\nnjerëzit prej rrugës së Allahut pa pasur kurrfarë fakti dhe për t’i marrë ato (ajetet e Allahut) si tallje. Për ta me siguri është përgatitur\r\ndënim i turpshëm.",
  "E kur i lexohen atij ajetet Tona, ai kthehet kryelartë dhe bëhet sikur\r\nnuk i ka dëgjuar ato, bëhet sikur në veshët e tij ka shurdhim të rëndë,\r\npra, ti përgëzoje atë me një dënim të dhembshëm.",
  "E ata që besuan dhe bënë vepra të mira, për ata janë xhenetet e\r\nbegatshme,",
  "që në to janë përgjithmonë. Premtimi i Allahut i prerë, e Ai është i\r\nGjithëfuqishmi, i Urti.",
  "Ai i krijoi qiejt pa shtylla, sikurse po i shihni, e në tokë vendosi\r\nkodra të rënda, që të mos luajë vendi bashkë me ju, e nëpër të\r\nshpërndau nga të gjitha gjallesat, dhe nga qielli Ne kemi lëshuar shi e\r\nkemi bërë të mbijnë në të nga të gjitha llojet më të dobishme.",
  "Kjo është vepër e krijimit të Allahut, e më tregoni pra mua se\r\nç’krijuan ata të tjerët pos Tij. Jo, asgjë, pra, idhujtarët janë në një\r\nhumbje të pafund.",
  "Ne i patëm dhënë Llukmanit mençuri të përsosur (e i thamë):\r\nTë falënderosh Allahun, e kush falënderon, e mira e atij falënderimi i\r\ntakon atij, e kush refuzon (edhe ai e ka për vete), në të vërtetë, Allahu\r\nnuk ka nevojë (për falënderimin e tij) pse Ai vetë është i Lavdishëm.",
  "(përkujtoju popullit tënd) Kur Llukmani duke e këshilluar, birit të\r\nvet i tha: “O djali im, mos i përshkruaj Allahut shok, sepse idhujtaria\r\nështë padrejtësia më e madhe!”",
  "Ne njeriun e kemi urdhëruar për (sjellje të mira ndaj) prindërit e\r\nvet, sepse nëna e vet atë e barti me mund pas mundi dhe pas dy viteve\r\nia ndau gjirin. (E porositëm) Të jesh mirënjohës ndaj Meje dhe ndaj\r\ndy prindërve të tu, pse vetëm tek Unë është kthimi juaj.",
  "E nëse ata të dy tentojnë që ti të më përshkruash Mua shok, për\r\nçka ti nuk ke kurrfarë fakti, atëherë mos i respekto ata, po në çështjet\r\ne jetës së kësaj bote të keshë mirëkuptim ndaj tyre, e ti ndiqe rrugën\r\ne atij që është i kthyer kah Unë, mandej kthimi juaj është tek Unë, e\r\nUnë do t’ju njoftoj për atë që keni punuar.",
  "O djali im, s’ka dyshim se edhe nëse ajo (vepra) peshon sa kokrra\r\ne lirit, e të jetë e fshehur në rrasë guri, ose në qiej apo në tokë Allahu\r\ndo ta sjellë atë, se Allahu është shumë i Butë dhe Njohës i hollësishëm\r\npër çdo send.",
  "O djali im, fale namazin, urdhëro për punë të mira, e ndalo nga të\r\nkëqijat, përballo me durim çdo gjë, që të godet, vërtet, këto janë nga\r\nçështjet më të preferuara.",
  "Dhe mos e shtrembëro fytyrën tënde prej njerëzve, mos ec nëpër\r\ntokë kryelartë, se Allahu nuk e do asnjë mendjemadh e që shumë\r\nlavdërohet.",
  "Të jesh i matur në ecjen tënde, ule zërin tënd, se zëri më i egër\r\nështë zëri i gomarit.",
  "A nuk e dini ju se Allahu nënshtroi për të mirën tuaj ç’ka në\r\nqiej e ç’ka në tokë dhe plotësoi ndaj jush të mirat e Tij të dukshme\r\ne të fshehta, e megjithatë prej njerëzve ka që polemizojnë çështjen e\r\nAllahut, duke mos pasur as dituri, duke mos qenë i udhëzuar dhe duke\r\nmos pasur libër të ndritshëm.",
  "Dhe kur atyre iu thuhet: “Pasoni atë që shpall Allahu” ata thonë:\r\n“Jo, ne ndjekim atë që gjetëm tek prindërit tanë!” E edhe sikur djalli\r\nt’i kishte thirrur ata në dënimin e zjarrtë!",
  "E kush ia dorëzon veten Allahut duke qenë edhe punëmirë, ai\r\nështë kapur për lidhjen më të sigurt dhe vetëm tek Allahu është\r\npërfundimi i çështjeve.",
  "Ty mos të brengos mosbesimi i atij që nuk beson, kthimi i tyre\r\nështë vetëm tek Ne, e për atë që vepruan, Ne do t’u tregojmë. Allahu\r\nvërtet është i Gjithëdijshëm për atë që mbajnë në zemra.",
  "Ne iu japim të jetojnë pak (në këtë botë), e pastaj i shtrëngojmë\r\nata me një dënim të rëndë.",
  "Nëse ti i pyet ata: Kush krijoi qiejt e tokën? Me siguri do të thonë:\r\n“Allahu!” Thuaj: “Allahut i qoftë lavdërimi!” Por shumica e tyre nuk\r\ndinë.",
  "Vetëm të Allahut janë të gjitha që gjenden në qiej e në tokë;\r\nAllahu është Ai që s’ka nevojë dhe është i Lavdishëm.",
  "Sikur të gjithë drunjtë në tokë të jenë lapsa dhe sikur detit t’i shtohen\r\nedhe shtatë dete (e të jenë me ngjyrë), nuk do të mbaronin fjalët\r\ne Allahut (do të shteroheshin detet, do të soseshin lapsat, e jo fjalët e\r\nZotit). Allahu është Ngadhënjyesi, i Urti.",
  "Krijimi dhe ringjallja juaj nuk është më e rëndë, se krijimi i një\r\nqenieje (një njeriu); vërtet, Allahu është që i dëgjon e i sheh veprat e\r\nnjerëzve.",
  "A nuk e di, se Allahu e fut (errësirën) natën në ditë dhe e fut\r\n(dritën) ditën në natë, dhe Ai i nënshtroi Diellin e Hënën (të lindin e\r\ntë perëndojnë) dhe secili rrjedh (noton) deri në një afat të caktuar dhe\r\nse Allahu hollësisht është i Njohur për atë që veproni.",
  "Kjo (dokumenton) se Allahu është Ai (Zoti) i Vërteti, dhe se ajo\r\nqë ata adhurojnë pos Tij është gënjeshtër, e Allahu është Ai i Larti, i\r\nMadhi.",
  "A nuk e sheh se anijet lundrojnë në saje të mirësisë së Allahut, e\r\npër t’ju treguar juve madhërinë e Tij. Vërtet, edhe në këtë ka argument\r\npër secilin që është shumë i durueshëm dhe shumë mirënjohës.",
  "E kur i mbulon ata ndonjë valë si reja i drejtohen Allahut sinqerisht\r\nme besim vetëm ndaj Tij, e kur i shpëton ata e dalin në tokë, ka disa\r\nprej tyre që i mbesin besnikë besimit të drejtë, e faktet Tona nuk i\r\nrefuzon kush pos të pabesët dhe përbuzësit.",
  "O ju njerëz, kini kujdes ndaj Zotit tuaj dhe kini frikë ditës kur\r\nprindi nuk mund t’i bëjë dobi fëmijës së vet, e as fëmija nuk mund t’i\r\nbëjë dobi asnjë send prindit të vet. Premtimi i Allahut (për thevab ose\r\nazab) është i sigurt, pra të mos ju mashtrojë jeta e kësaj bote dhe të\r\nmos ju mashrojë ndaj Allahut djalli mashtrues.",
  "S’ka dyshim, se vetëm Allahu e di kur do të ndodhë Kijameti, Ai\r\ne di kur e lëshon shiun. Ai e di se ç’ka në mitra (të nënave), nuk e di\r\nkush pos Tij, se çka do të ndodhë (çka do të punojë) nesër, dhe askush\r\nnuk e di, pos Tij, se në ç’vend (ose kohë) do të vdesë. Allahu është më\r\ni Dijshmi, më i Njohuri.",
  "Elif, Lam, Mim.",
  "Shpallja e librit (e Kuranit), nuk ka dyshim, se është (shpallje) nga\r\nZoti i gjithësisë.",
  "A mos po thonë se ai (Muhamedi) e trilloi? Jo, ajo është e vërtetë\r\nprej Zotit tënd, që t\u0027i tërheqësh vërejtjen një populli, që nuk iu erdhi\r\nndonjë pejgamber para teje, ashtu që ata të gjejnë rrugën e drejtë.",
  "Allahu është Ai që krijoi qiejt dhe tokën, dhe gjithë ç’ka ndërmjet\r\ntyre, brenda gjashtë ditësh, pastaj u ngrit mbi Arshin (Fronin). Përveç\r\nTij nuk keni ndonjë ndihmëtar tjetër e as ndërmjetësues, pra a nuk\r\njeni kah mendoni!",
  "Ai është që udhëheq çështjen (e të gjitha krijesave) prej qiellit në\r\ntokë, pastaj ajo (çështja) ngrihet tek Ai në një ditë, që sipas llogarisë\r\nsuaj është sa një mijë vjet.",
  "Ai është Njohës i të (gjitha) fshehtës dhe të dukshmes, i\r\nGjithëfuqishmi, Mëshirëbërësi i madh.",
  "Ai që përsosi krijimin e çdo sendi, e krijimin e njeriut e filloi nga\r\nbalta.",
  "Pastaj bëri që pasardhësit e tij të rrjedhin prej një pike uji të dobët.",
  "Mandej Ai e formëson atë (në barkun e nënës) dhe nga ana e vet i\r\njep shpirt atij dhe Ai është që juve ju pajis edhe me dëgjim, me shikim\r\ndhe me zemër, e pak send është ajo që ju falënderoni.",
  "E ata thanë: “A pasi ne të tretemi në tokë, a thua ne rishtazi do\r\ntë krijohemi?” Por (çka është edhe më keq) ata nuk besojnë, se do të\r\ndalin para Zotit të tyre.",
  "Thuaj: “Engjëlli i vdekjes, i cili është caktuar për ju ua merr\r\nshpirtrat, e pastaj do të ktheheni te Zoti juaj”.",
  "E sikur t’i shihje mëkatarët, se si ulin kokat e veta pranë Zotit të\r\ntyre: “Zoti ynë, tash pamë dhe dëgjuam, na kthe pra edhe një herë e të\r\nbëjmë vepra të mira, se tashti jemi bindur”.",
  "Sikur të kishim dëshiruar Ne, secilit do t’i jepnim udhëzimin, por\r\nfjala (vendimi) Ime ka marrë fund (definitiv), se do ta mbush xhehenemin\r\nsë bashku me exhinë e njerëz.",
  "Prandaj shijojeni këtë (dënim), për shkak se ju e patët harruar\r\ntakimin tuaj në këtë ditë, e edhe Ne tashti ju harruam juve, ndaj, për\r\nshkak të asaj që keni vepruar, shijoni dënimin e përjetshëm.",
  "Argumentet tona i besojnë, në të vërtetë, ata që kur këshillohen\r\nme to bien në fytyra (bëjnë sexhde), që madhërojnë Zotin e tyre në\r\nshenjë falënderimi dhe ata nuk bëjnë kryelartësi,",
  "i heqin trupat e tyre prej shtretërve, duke e lutur Zotin e tyre nga\r\nfrika dhe nga shpresa, dhe nga ajo që Ne ua kemi dhënë (pasuria)\r\natyre, ata japin.",
  "Pra, për ata që kanë vepruar, nuk di askush për atë kënaqësi (të\r\nzemrës e shpirtit) që u është caktuar atyre si shpërblim.",
  "A mos është ai që ishte besimtar, sikurse ai që ishte jashtë rrugës?\r\nJo! Këta nuk janë të barabartë.",
  "Për sa u përket atyre që besuan dhe bënë vepra të mira, ata, për hir\r\ntë veprave që i bënë, vendpritje e kanë xhennetin.",
  "E ata që nuk e respektuan Allahun, skutë e tyre është zjarri. Sa\r\nherë që të tentojnë të dalin nga ai, kthehen në të dhe atyre iu thuhet:\r\n“Shijoni dënimin e zjarrit, që ju e konsideronit gënjeshtër\u0022.",
  "Ne do t’u shijojmë atyre dënimin më të shpejtë (në Dunja) para\r\ndënimit të madh (në Ahiret), ndoshta do të tërhiqen (prej të këqijave).",
  "E kush është më zullumqar, se ai që këshillohet me ajetet e Zotit të vet, e pastaj iu kthen shpinën atyre? Ne me siguri do të hakmerremi\r\nkundër kriminelëve.",
  "Ne i patëm dhënë edhe Musait librin, e ti (Muhamed) mos\r\nki dyshim në çka pranon (në Kuranin libër qiellor si i Musait),\r\nkurse atë (librin e Musait) e bëmë udhërrëfyes për Beni Israilët.",
  "Dhe prej tyre Ne bëmë prijës, që me urdhrin Tonë udhëzojnë, pasi\r\nata (që i bëmë prijësa) ishin të durueshëm dhe ndaj argumenteve Tona\r\nishin të bindur.",
  "S’ka dyshim, se Zoti yt është Ai, që në Ditën e Kijametit do të\r\ngjykojë mes tyre në atë që ishin të përçarë.",
  "A nuk e kanë të qartë ata (mekasit), se sa nga popujt para tyre i\r\nshkatërruam, që nëpër ato vendbanime të tyre janë duke kaluar? Është\r\ne vërtetë, se në ato (vende të shkretërruara) ka fakte, e si nuk janë duke\r\ndëgjuar me vëmendje?",
  "Si nuk e kanë parë ata, se Ne e sjellim ujin në tokën e thatë dhe\r\nme të nxjerrim bimë, që prej tyre ushqehen kafshët e tyre, madje edhe\r\nata vetë. A nuk janë duke parë (e të kuptojnë)?",
  "E në anën tjetër ata thonë: “E kur do të jetë ai ngadhënjim (çlirimi\r\ni Mekes ose gjykimi i Zotit), nëse jeni të drejtë çka thoni.",
  "Thuaj: “Ditën e Kijametit, atyre që kanë qenë jobesimtarë, nuk iu\r\nbën dobi besimi, e as nuk u jepet afat”.",
  "Prandaj ti largohu prej tyre dhe prit, edhe ata janë duke pritur.",
  "O ti Pejgamber, qëndro i fortë në besnikëri ndaj Allahut, e\r\nmos i përfill jobesimtarët dhe hipokritët, se vërtet Allahu është i\r\nGjithëdijshëm, i di çështjet me hollësi.",
  "Dhe ti vepro sipas asaj që po të shpallet nga Zoti yt; Allahu është i\r\nNjohur shumë mirë me atë që ju veproni.",
  "E mbështetu në Allahun, se mjafton që Allahu të jetë mbrojtës yti.",
  "Allahu nuk krijoi dy zemra në gjoksin e asnjë njeriu, e as nuk ua\r\nbëri gratë tuaja prej të cilave largoheni me dhihar nëna tuaja (duke e\r\nkrahasuar shpinën e gruas me atë të nënës), e as nuk ua bëri djem tuaj\r\ntë adoptuarit tuaj (fëmijët e tjetërkujt që i adoptoni si të juaj). Këto\r\njanë vetëm thënie tuajat, që i shqiptoni me gojët tuaja, e Allahu e\r\nthotë atë që është realitet, dhe Ai udhëzon në rrugën e drejtë.",
  "Ju thirrni (mbështetni) ata në etërit e vërtetë të tyre, kjo është më\r\ne drejtë tek Allahu, e nëse nuk ua dini (nuk dini se kush janë) etërit e\r\ntyre, atëherë ata janë vëllezërit tuaj dhe të afërmit tuaj në fe. Nuk është\r\nndonjë mëkat juaji ajo për çka keni gabuar, por (është mëkat) ajo që\r\nzemrat tuaja e bëjnë qëllimisht, po Allahu është Shumë falës, është\r\nMëshirues i madh.",
  "Pejgamberi është më i ndieshëm ndaj besimtarëve, se sa ata vetë\r\nndaj vetes së tyre, ndërsa gratë e tij janë në vend të nënave të tyre. E\r\nata (të afërmit) farefisi nga barku, sipas dispozitave të Allahut kanë\r\nmë tepër përparësi ndaj njëri-tjetrit, se sa besimtarët e tjerë dhe se\r\nsa muhaxhirët (të mërguarit), përveç nëse dashamirëve tuaj doni t’iu\r\nbëni ndonjë të mirë (u lini testament ose diçka tjetër). Kjo është e\r\nregjistruar në Librin e Shquar (Levhi Mahfudh, Kuran).",
  "(Përkujto) Kur Ne e morëm (me betim) prej pejgamberëve premtimin\r\ne tyre; edhe prej teje, prej Nuhut, Ibrahimit, Musait, Isait, birit të\r\nMerjemes, pra morëm prej tyre besë të fortë.",
  "Për t’i marrë në pyetje këta të sinqertë për sinqeritetin e tyre, e për\r\njobesimtarët Ai ka përgatitur ndëshkim të dhembshëm.",
  "O ju që keni besuar, përkujtojeni të mirën e Allahut ndaj jush, kur\r\njuve ju erdhi një ushtri e Ne kundër tyre lëshuam një furtunë dhe\r\nushtri që ju nuk e shihnit, e Allahu e shihte atë që ju vepronit.",
  "Kur ata iu erdhën juve, edhe prej së larti, edhe prej së poshtmi, dhe\r\nkur shikimet u shtangën, e zemrat arritën në fyt, e ju sajonit mendime\r\ntë llojllojta për Allahun.",
  "Atje, në atë vend qenë sprovuar besimtarët, dhe qenë tronditur me\r\nnjë dridhje të fortë.",
  "Kur hipokritët dhe ata që në zemrat e tyre kishin sëmundje, thonin:\r\n“Allahu dhe i dërguari Tij, nuk na premtuan tjetër vetëm se mashtrim!”",
  "Dhe kur një grup prej tyre thanë: “O banorë të Jethribit, nuk ka\r\nqëndresë për ju, ndaj kthehuni!” E një grup prej tyre kërkonin lejen e\r\nPejgamberit, duke thënë: “Shtëpitë tona janë të pambrojtura!” Edhe\r\npse ato nuk ishin të pambrojtura, në realitet ata nuk donin tjetër por\r\nvetëm të iknin.",
  "Dhe sikur t’iu hynin atyre nga anët e saj (Medines) dhe prej tyre\r\ntë kërkohej tradhtia ata do të ishin të gatshëm për të, dhe nuk do të\r\nvononin aspak (të tradhtonin).",
  "E ata ishin që i patën dhënë besën Allahut më parë, se nuk do të\r\nkthehen prapa (nuk do të ikin), pra premtimi i dhënë Allahut mban\r\nedhe përgjegjësi.",
  "Thuaj: “Nëse ikët prej vdekjes ose prej mbytjes, ikja nuk do t’ju\r\nbëjë dobi, sepse edhe atëherë nuk do të (shpëtoni) përjetoni vetëm\r\npër pak kohë”.",
  "Thuaj: “Kush do t’ju mbrojë prej Allahut, nëse Ai ua ka caktuar\r\nndonjë të keqe, ose (do t’ju godasë me ndonjë të keqe), nëse Ai ua ka caktuar ndonjë të mirë. Po përveç Allahut ata nuk do të gjejnë për vete\r\nndonjë ndihmëtar”.",
  "Allahu i ka njohur shumë mirë ata, që ndër ju pengonin dhe ata\r\nqë vëllezërve të vet iu thonin: “Ejani me ne!” E ata nuk vijnë në luftë,\r\nvetëm një pakicë.",
  "Janë koprracë ndaj jush (nuk ju duan të mirën). E kur iu vjen\r\nfrika i sheh ata të shikojnë ty, e sytë e tyre rrotullohen si të atij nga të\r\nfiktit pranë vdekjes, e kur largohet frika, ata ju shpojnë juve me gjuhë\r\ntë mprehta, lakmues për pasuri (për plaçkë - ganimet). Të tillët nuk\r\nkanë besuar, prandaj Allahu ua asgjësoi veprat e tyre, e kjo për Allahun\r\nështë e lehtë.",
  "Ata mendonin, se grupet aleate ende nuk kishin shkuar, dhe\r\nnëse aleatët kthehen edhe njëherë, ata (hipokritët) do të dëshironin\r\ntë kishin qenë beduinë diku me arabët dhe prej atje të pyesin për\r\nçështjen tuaj, por edhe sikur të ishin në mesin tuaj ata krejt pak do\r\ntë luftonin.",
  "Ju e kishit shembullin më të lartë në të Dërguarin e Allahut,\r\nkuptohet ai që shpreson në shpërblimin e Allahut në botën tjetër, ai\r\nqë atë shpresë e shoqëron duke e përmendur shumë shpesh Allahun.",
  "E kur muslimanët e panë ushtrinë aleate thanë: “Kjo është ajo që\r\nAllahu dhe i Dërguari i Tij na premtuan neve, e Allahu dhe i Dërguari\r\ni Tij thanë të vërtetën\u0022. Ajo (ushtria e armikut që e panë) vetëm ua\r\nshtoi atyre besimin dhe mbështetjen.",
  "Prej besimtarëve kishte burra, që e vërtetuan besën e dhënë Allahut,\r\ne disa prej tyre e realizuan premtimin duke dhënë jetën, dhe ka prej tyre\r\nqë janë duke pritur (ta zbatojnë) dhe ashtu nuk bënë kurrfarë ndryshimi.",
  "Që Allahu t’i shpërblejë të vërtetit për sinqeritetin e tyre e\r\nhipokritët t’i ndëshkojë, nëse do, ose t’ua falë atyre; Allahu është\r\nShumë falës, Mëshirues i madh.",
  "Dhe Allahu i zmbrapsi ata që nuk besuan me atë mllefin e\r\ntyre, duke mos arritur kurrnjë të mirë. Dhe Allahu ua largoi luftën\r\nbesimtarëve. Allahu është i Plotfuqishëm, Ngadhënjyes.",
  "E ata nga Ithtarët e Librit (jehuditë), të cilët i ndihmuan ata\r\n(idhujtarët), Ai (Allahu) i nxori prej kështjellave të veta dhe në zemrat\r\ne tyre ua futi tmerrin, ashtu që një grup e vrisni, kurse tjetrin grup e\r\nrobëroni.",
  "E juve ua la trashëgim tokën e tyre, shtëpitë e tyre, pasurinë e tyre\r\ndhe tokën që ende nuk e keni shkelur. Allahu është i Plotfuqishëm\r\npër çdo send.",
  "O ti Pejgamber, thuaju grave të tua: “Në qoftë se lakmoni jetën e\r\nkësaj bote dhe stolitë e saj, atëherë ejani: unë po ju jap furnizimin (për\r\nlëshim) dhe po ju lëshoj ashtu si është e rrugës.",
  "E në qoftë se e doni Allahun, të Dërguarin e Tij dhe botën tjetër,\r\natëherë të jeni të sigurta, se Allahu ka përgatiur shpërblim të madh\r\npër ato prej jush, që bëjnë punë të mira.",
  "O gra të Pejgamberit, cilado prej jush që bën punë të ligë e të\r\nshëmtuar, asaj dënimi i shtohet dyfish, e kjo për Allahun është shumë\r\ne lehtë.",
  "E kush prej jush i përvishet adhurimit të Allahut dhe respektimit të\r\ntë Dërguarit të Tij dhe bën punë të mira, asaj do t\u0027i japim shpërblimin\r\ne dyfishtë dhe për të kemi përgatitur furnizim të këndshëm.",
  "O gratë e Pejgamberit, ju nuk jeni si asnjë grua tjetër, nëse kini\r\nkujdes e ruheni, prandaj mos u llastoni në të folur e të lakmojë ai që\r\nka sëmundje në zemrën e tij, po thuani fjalë të matura.",
  "Dhe rrini në shtëpitë tuaja e mos shfaqni bukurinë tuaj, si\r\nshfaqej në injorancën e hershme, faleni namazin, jepeni zeqatin dhe\r\nrespektojeni Allahun dhe të Dërguarin e Tij. Allahu ka si qëllim që\r\nnga ju, o familje e shtëpisë (së Pejgamberit) të largojë ndytësinë e\r\nmëkateve dhe t’ju pastrojë deri në skaj.",
  "E, përkujtojeni atë nga ajetet e Allahut dhe rregullat e fesë, që po\r\niu lexohen në shtëpitë tuaja; vërtet, Allahu është i Kujdesshëm dhe i\r\nNjohur hollësisht për çdo gjë.",
  "Nuk ka dyshim se për muslimanët e muslimanet, besimtarët\r\ne besimtaret, adhuruesit e adhurueset, të sinqertit e të sinqertat,\r\ndurimtarët e durimtaret, të përulurit e të përulurat, dhënësit e lëmoshës\r\ndhe dhënëset e lëmoshës, agjëruesit e agjërueset, ruajtësit e nderit e\r\nruajtëset e nderit, shumëpërmendësit e Allahut e shumëpërmendëset\r\ne Allahut, Allahu ka përgatitur falje (mëkatesh) dhe shpërblim të\r\nmadh.",
  "Kur Allahu ka vendosur për një çështje, ose i Dërguari i Tij, nuk i\r\ntakon (nuk i lejohet) asnjë besimtari dhe asnjë besimtareje, që në atë\r\nçështje të tyre personale të bëjnë ndonjë zgjidhje tjetër fare. E kush e\r\nkundërshton Allahun dhe të Dërguarin e Tij ai është larguar shumë\r\nlarg së vërtetës.",
  "(Përkujto) Kur i the atij që Allahu e kishte shpërblyer (me\r\nbesim), e edhe ti i pate bërë mirë: “Mbaje bashkëshorten tënde dhe\r\nki frikë nga Allahu!”, e ti e mbaje të fshehtë në veten tënde atë që\r\nAllahu do ta zbulojë, dhe iu frikësohesh njerëzve, por më e drejtë\r\nështë t’i frikësohesh Allahut. E pasi Zejdi e kishte vendosur atë që\r\nkishte menduar ndaj saj, Ne ta kurorëzuam ty atë, e për të mos pasur\r\nbesimtarët vështirësi (mëkat) në martesë me gratë e të adoptuarve\r\ntë tyre, kur ata heqin dorë prej tyre. E vendimi i Allahut është kryer.",
  "Pejgamberit nuk i përket kurrnjë qortim për atë që Allahu e\r\nngarkoi me të. Ky ishte ligj i Allahut edhe ndër ata që ishin më parë,\r\ne urdhri i Allahut është vendim i kryer.",
  "(ligj i Allahut ndër) Ata, të cilët i kumtojnë shpalljet e Allahut,\r\ni frikësohen vetëm Allahut e askujt tjetër pos Tij, e Allahu është i\r\nmjaftë të jetë llogaritës.",
  "Muhamedi nuk ka qenë babai i asnjërit prej burrave tuaj, por ai\r\nishte i Dërguari i Allahut dhe vulë e të gjithë pejgamberëve, e Allahu\r\nështë i Gjithëdijshëm për çdo send.",
  "O ju që besuat, përkujtoni Allahun sa më shpesh.",
  "Dhe madhërojeni Atë mëngjes e mbrëmje.",
  "Ai ju mëshiron juve, e edhe engjëjt e Tij luten për ju, për t’ju nxjerrë juve prej errësirave në dritë dhe Ai ndaj besimtarëve është\r\nshumë Mëshirues.",
  "Ditën që e takojnë Atë (Zotin), përshëndetja e tyre është Selam\r\n(paqe) dhe për ta ka përgatitur shpërblim të mirë.",
  "O ti Pejgamber, Ne të dërguam ty dëshmues, lajmëtar përgëzues\r\ne qortues,",
  "dhe me urdhrin e Allahut, thirrës për në rrugën e Tij dhe pishtar\r\nndriçues.",
  "E përgëzo besimtarët se prej Allahut ata kanë dhunti të madhe.",
  "Mos i dëgjo jobesimtarët e hipokritët dhe mos ua vër veshin\r\nmundimeve të tyre ndaj teje, e mbështetju Allahut, se Allahu është\r\nmbrojtje e mjaftueshme.",
  "O ju që besuat, kur të keni lidhur kurorë me besimtaret e pastaj i\r\nlëshoni ato para se të keni kontaktuar me to, ju nuk keni të drejtë të\r\nkërkoni që ato të presin afatin e caktuar (iddetin), po dhurojuni diçka\r\natyre dhe lironi në mënyrë të njerëzishme.",
  "O ti Pejgamber, Ne t’i kemi lejuar gratë, të cilave iu ke dhënë\r\nshpërblimin e kurorës, dhe ato që me ndihmën e Allahut hynë në\r\nzotërimin tënd (robëreshat e luftës) dhe bijat e axhës tënd, bijat e\r\nhallave tua, bijat e dajës tënd, bijat e tezeve tua (të janë lejuar, pos\r\ngrave me niqah dhe të afërtat), të cilat kanë migruar (kanë bërë\r\nhixhret) si ti, dhe një grua besimtare nëse ajo ia fal veten Pejgamberit\r\ndhe nëse Pejgamberi dëshiron të martohet me të (një martesë e tillë\r\npa shpërblim të niqahut) duke qenë kjo (rast) vetëm për ty e jo edhe\r\npër besimtarët. Ne e dimë se ç’u kemi bërë atyre obligim rreth grave\r\ntë tyre dhe rreth atyre, që i kanë në pronësinë e vet, ashtu që ti të mos\r\nkesh vështirësi, e Allahu është Shumë falës, Mëshirues i madh.",
  "Ti je i lirë të lëshosh atë që don prej tyre dhe të mbash pranë\r\nvete atë që don, e edhe të kërkosh afrimin e asaj nga e cila ke qenë\r\nlarguar, dhe nuk ke mëkat. Kjo është më së afërmi, që ato të qetësohen\r\nshpirtërisht e të mos brengosen dhe të jenë të kënaqura me atë që ti\r\nua ofron të gjitha atyre. Allahu e di çka mbani në zemrat tuaja, Allahu\r\nështë më i Dijshmi, më i Buti.",
  "Prej tash e mbrapa ty nuk të lejohen më gra (të tjera), e as në\r\nvend të tyre të marrësh ndonjë tjetër, po edhe sikur të të mahnisë\r\nbukuria e tyre, përveç atyre që i ke në zotërim (robëreshat), Allahu\r\nështë Përcjellës ndaj çdo sendi.",
  "O ju që besuat, mos hyni në shtëpitë e Pejgamberit ndryshe, vetëm\r\nnëse iu lejohet për ndonjë ngrënie e duke mos pritur përgatitjen e\r\nsaj, por kur të thirreni, atëherë hyni, e kur të jeni ushqyer, atëherë\r\nshpërndahuni, duke mos hyrë në bisedë me njëri-tjetrin, vërtet këto\r\n(pritja, qëndrimi, biseda) e mundojnë Pejgamberin, por ai turpërohet prej jush; Allahu nuk i turpërohet realitetit. E kur kërkoni prej tyre\r\n(grave të Pejgamberit) ndonjë send, atë kërkojeni pas perdes, kjo është\r\nmë e pastër për zemrat tuaja dhe të tyre. Juve nuk iu takon ta mundoni\r\ntë Dërguarin e Allahut, e as të martoheni kurrë me gratë e tij, pas\r\n(vdekjes së) tij. Këto janë tek Allahu mëkat i madh.",
  "E shprehët ju haptazi ose fshehtazi ndonjë send, s’ka dyshim se\r\nAllahu çdo send e di.",
  "Nuk është mëkat për ato (gratë të jenë të pambuluara) ndaj etërve\r\ntë tyre, as ndaj djemve të tyre, as ndaj vëllezërve të tyre, as ndaj djemve\r\ntë vëllezërve të tyre, as ndaj djemve të motrave të tyre, as ndaj grave\r\ntë tyre, e as ndaj robëreshave të tyre. E frikësohuni (o ju gra) Allahut,\r\nAllahu është Dëshmitar për çdo gjë.",
  "Është e vërtetë, se Allahu dhe engjëjt e Tij e lavdërojnë Pejgamberin.\r\nO ju që keni besuar, lavdërojeni pra atë (duke rënë salavatë) dhe\r\npërshëndeteni me selam.",
  "E s’ka dyshim se ata që e fyejnë Allahun dhe të Dërguarin e Tij,\r\nata i ka mallkuar Allahu në Dunja e në Ahiret, dhe për ta ka përgatitur\r\nnjë dënim të dhembshëm.",
  "E ata që fyejnë besimtarët dhe besimtaret, për çka ata nuk janë\r\nfajtorë, ata e kanë ngarkuar veten me një mëkat shumë të madh.",
  "O ti Pejgamber, thuaju grave tua, bijave tua dhe grave të besimtarëve\r\nle t’i vënë shamitë (mbulojë) e veta mbi trupin e tyre, pse kjo\r\nështë më afër që ato të njihen (se nuk janë rrugaçe), e të mos ofendohen.\r\nAllahu është Shumëfalës dhe shumë Mëshirues.",
  "Po nëse hipokritët dhe ata që kanë zemra të sëmura, dhe ata që\r\npërhapin gënjeshtra në Medine, nuk ndalen, Ne do të bëjmë që ti të\r\ndominosh mbi ta, e pastaj ata nuk do të jenë fqinj me ty në të, vetëm\r\nnjë kohë të shkurtër,",
  "(do të jenë) të mallkuar, kudo që të ndeshen, do të kapen dhe do\r\ntë vriten.",
  "(Ky është) Ligji i Allahut edhe ndër ata që ishin më parë, e në\r\nligjin e Allahut nuk mund të gjesh ndryshim.",
  "Njerëzit të pyesin për Kijametin (Katastrofën) e ti thuaj: “Për atë\r\ndi vetëm Allahu! E ku mund ta dish ti, ai ndoshta është afër!”",
  "Allahu i ka mallkuar jobesimtarët dhe për ta ka përgatitur zjarr të\r\nndezur fort.",
  "Aty do të mbesin përgjithmonë dhe nuk do të gjejnë kë t’i mbrojë\r\napo t’i ndihmojë.",
  "Ditën kur fytyrat e tyre do të përmbysen në zjarr e thonë: “Të\r\nmjerët ne, ta kishim adhuruar Allahun e respektuar të Dërguarin!\u0022",
  "Dhe thonë: “Zoti ynë, ne i dëgjuam udhëheqësit tanë dhe të parët\r\ntanë, por ata na shmangën nga rruga e drejtë”.",
  "Zoti ynë, jepu atyre dënim të dyfishtë dhe mallkoji ata, si është\r\nmë së keqi!",
  "O ju që keni besuar, mos u bëni si ata që e ofenduan Musain, e\r\nAllahu e pastroi atë nga ajo që i thanë. Ai tek Allahu ishte me famë.",
  "O ju besimtarë, pëmbajuni mësimeve të Allahut dhe thuani fjalë\r\ntë drejta.",
  "Ai (Allahu) iu mundëson të bëni vepra të mira, ju shlyen juve\r\nmëkatet tuaja, e kush respekton Allahun dhe të Dërguarin e Tij, ai ka\r\narritur një sukses të madh.",
  "Ne ua ofruam amanetin (obligimet) qiejve, tokës dhe maleve, e\r\nato nuk deshën ta marrin përsipër atë, dhe u frikësuan prej tij, ndërsa\r\nnjeriu e mori atë mbi vete; vërtet ai është i padrejtë ndaj vetes së tij (kur\r\nnuk e përmbush emanetin) dhe jo i vetëdijshëm (për përgjegjësinë që\r\nbart mbi vete).",
  "Njeriu e mori përsipër) Ashtu që Allahu të ndëshkojë hipokritët\r\ndhe hipokritet, idhujtarët dhe idhujtaret, e t’i falë besimtarët dhe\r\nbesimtaret. Allahu është Shumëfalës dhe Mëshirues i madh.",
  "E tërë lavdia i takon Allahut, që e Tij është çka ka në qiej dhe çka ka\r\nnë tokë, dhe e tërë lavdia i përket Atij në botën tjetër. Ai është i Urti,\r\ni Përsosuri në njohuri.",
  "Ai e di çka vihet në tokë dhe çka del prej saj, dhe çka zbret prej\r\nqiellit e çka ngrihet në të; Ai është Mëshiruesi, Mëkatfalësi.",
  "E ata që nuk besuan thanë: “Nuk do të na vijë neve Kijameti!”\r\nThuaj: “Po, betohem në Zotin tim, që e di të fshehtën patjetër do t’ju\r\nvijë ai juve. Atij nuk mund t’i fshihet, as në qiej e as në tokë sendi sa\r\ngrimca, e as më i vogël, e as më i madh, vetëm se janë të regjistruar në\r\nLibrin e Qartë”.",
  "(Janë të shënuara) Që t’i shpërblejë ata që besuan dhe bënë vepra\r\ntë mira. Për të tillët ka falje dhe furnizim të mirë.",
  "Ata që u përpoqën t’i mposhtin faktet Tona ata do të kenë një\r\ndënim të keq, të dhembshëm.",
  "Ndërsa atyre që iu është dhënë dituria, e dinë se kjo që të është\r\nshpallur ty nga Zoti është e vërtetë, dhe se udhëzon për në rrugën e\r\nFuqiplotit, të Lavdishmit.",
  "Dhe ata që nuk besuan thanë: “A doni t’ju tregojmë për një njeri, që\r\ndo t\u0027ju informojë juve se si, pasi (të vdisni e) të jeni copëtuar plotësisht,\r\nju do të krijoheni rishtazi?",
  "A është duke krijuar gënjeshtër ndaj Allahut, apo e ka kapur\r\nçmenduria?” Jo, por ata që nuk besojnë botën e ardhshme janë të\r\ndënuar përjetë, e tashti janë në humbje të pambarim.",
  "A nuk e shohin qiellin e tokën, që i ka rrethuar ata para dhe prapa?\r\nSikur të duam, Ne e shembim tokën me ta ose lëshojmë mbi ta copa\r\nnga qielli. S\u0027ka dyshim, se në këtë ka argument për secilin njeri, që\r\nkthen mendjen te Zoti.",
  "Ne i patëm dhënë Davudit dhuratë të madhe nga ana e jonë: “O\r\nmale dhe shpezë, lartësoni (me tesbih) së bashku me të!” Ne ia zbutëm\r\natij edhe hekurin (si brumë).",
  "(I thamë) Puno këmisha të plota (nga hekuri) dhe thuri me saktësi\r\nato. Dhe bëni vepra të mira (o familje e Davudit), se Unë e vëzhgoj\r\natë që ju punoni.",
  "Edhe Sulejmanit ia nënshtruam erën, që paraditja (e udhëtimit\r\nme të duke shkuar) ishte sa një muaj dhe pasditja e saj (në të kthyer)\r\nsa një muaj (udhëtimi). I bëmë që atij t\u0027i rrjedhë burim i remit dhe me\r\nurdhrin e Zotit të tij ia nënshtruam xhinët, që punonin sipas dëshirës\r\nsë tij, e kush largohet prej tyre nga urdhri Jonë, atij do t\u0027ia shijojmë\r\nzjarrin e fortë.",
  "I punonin atij çka ai dëshironte: pallate të fortifikuara, skulptura,\r\npjata (të drunjta) sikurse rezervuare, enë (kazane) të palëvizshme.\r\nVeproni duke falënderuar, o familje e Davudit, e nga robërit e Mi, pak\r\njanë mirënjohës.",
  "E kur ia caktuam atij vdekjen, askush tjetër nuk i njoftoi ata (xhinët)\r\npër vdekjen e tij, përveç krimbit që e brejti shkopin e tij, e kur\r\nu rrëzua ai për xhinët u bë e qartë, se sikur të ishin ata që e dinin të\r\nfshehtën, nuk do të vazhdonin të qëndronin në mundimin e rëndë.",
  "Populli Sebe pati një begati në vendbanimin e vet: kishin nga të dy\r\nanët kopshte, nga ana e djathtë (e luginës) dhe nga ana e majtë. Hani\r\n(iu thamë) nga begatitë e Zotit tuaj dhe falënderohuni Atij. Qytet i\r\nmirë dhe Zot Mëkatfalës.",
  "Po ata i kthyen shpinën, e Ne e lëshuam kundër tyre rrjedhën e\r\npendës dhe dy kopshtet e tyre i shndërruam në dy kopshte me fruta të\r\nidhët, drunj të thatë dhe diçka pak bari të egër.",
  "Atë dënim ua dhamë atyre, për shkak se nuk besuan, e Ne nuk\r\ndënojmë përveç mohuesit.",
  "Dhe në mes tyre dhe mes fshatrave të bekuara (në Sham),\r\nju bëmë fshatra të njëpasnjëshme dhe ju bëmë udhëtim të\r\npërshtatshëm. Udhëtoni të sigurt nëpër to natën e ditën.",
  "Po ata thanë: “Zoti ynë, na e bëj të largët distancën ndërmjet\r\nudhëtimeve tona!\u0022 E ashtu e dëmtuan veten dhe i bëmë ata ngjarje\r\ntregimesh, i ndamë plotësisht. Në këtë ka argumente për secilin\r\ndurimtar e mirënjohës.",
  "Në të vërtetë, djalli realizoi mendimin e vet ndaj tyre, ndaj edhe e\r\ndëgjuan atë, përpos një grupi besimtarësh.",
  "E ai (djalli) nuk pati kurrfarë pushteti ndaj tyre, përveç që (dija e\r\nJonë të dalë në shesh) të dihet ai që beson në botën tjetër, prej atij që\r\nështë në dyshim për të. E Zoti yt është Përejellës ndaj çdo gjëje.",
  "Thuaj: “Thirrni ata, të cilët i menduat për zota pos Allahut!” Ata\r\nnuk posedojnë sa një grimcë, as në qiej, e as në tokë, dhe as që kanë në\r\nto ndonjë pjesë, dhe Ai nuk ka prej tyre ndonjë përkrahje.",
  "Dhe ndërmjetësimi nuk bën dobi tek Ai, përveç i atij të cilit i\r\njep leje, e kur hiqet frika nga zemrat e tyre (të ndërmjetësuesve), ata\r\nthonë: “Çka tha Zoti juaj!” (rreth shefatit). Ata (engjëjt e lartë) thonë:\r\n“Të vërtetën!” (u dha leje). Ai është më i Larti, më i Madhi.",
  "Thuaj: “Kush ju furnizon nga qiejt e nga toka?” Thuaj: “Allahu”.\r\nE atëherë, ose ne ose ju jemi në rrugë të drejtë, apo në një humbje të\r\ndukshme!",
  "Thuaj: “Ju nuk jeni përgjegjës për gabimet tona, e as ne nuk\r\npërgjigjemi për atë që veproni ju!”",
  "Thuaj: “Zoti ynë na tubon neve dhe juve, e pastaj me drejtësi\r\ngjykon mes nesh, se Ai është Gjykatës i drejtë, i Gjithëdijshëm.",
  "Thuaj: “M’i tregoni ata (idhuj), që ia shoqëroni Atij si rivalë!\u0022\r\nJo, kurrsesi nuk ka shok, por Ai është Allahu, i Gjithëfuqishmi, më\r\ni Urti!”",
  "Ne nuk të dërguam ty ndryshe vetëm se për të gjithë njerëzit,\r\nmyzhdedhënës dhe tërheqës i vërejtjes, por shumica e njerëzve nuk\r\ne dinë.",
  "E thonë: “Kur është ai premtim, nëse jeni të vërtetë?”",
  "Thuaj: “Ju keni afatin e një dite, që për asnjë moment nuk do të\r\nshtyheni për më vonë, e as nuk do të nguteni më para\u0022.",
  "Dhe ata që nuk besuan thanë: “Ne nuk i besojmë këtij Kurani, e as\r\natij që ishte para tij (librave të tjerë)?!” E sikur t’i shihje zullumqarët,\r\nkur para Zotit të tyre të ndalen, kthejnë fjalën (fyese) njëri-tjerit, atyre\r\nqë ishin pari iu thonë: “Sikur të mos ishit ju, ne do të kishim qenë\r\nbesimtarë!”",
  "E ata që ishin pari, atyre që kishin qenë të dobët iu thonë: “A ne\r\nju penguam prej udhëzimit të drejtë, pasi iu pat ardhur juve? Jo, por ju\r\nvetë ishit kriminelë!”",
  "E ata që kishin qenë të shtypur, atyre që ishin krerë iu thonë: “Jo,\r\npor dredhia juaj natë e ditë (na largoi prej besimit), kur ju na thërrisnit\r\ntë mos e besojmë Allahun dhe t’i bëjmë Atij shokë. E kur e shohin\r\ndënimin, e fshehin dëshpërimin e vet dhe Ne ua vëmë prangat në\r\nqafat e atyre që nuk besuan. Ata nuk dënohen për tjetër pos për atë\r\nqë punuan.",
  "Ne nuk dërguam në asnjë vendbanim ndonjë nga pejgamberët, e\r\nqë pasanikët e tij të mos i thonin: “Ne nuk i besojmë asaj me çka jeni\r\ndërguar”.",
  "Ata thoshin: “Ne kemi më shumë pasuri e fëmijë, e ne nuk do të\r\njemi të ndëshkuar”.",
  "Thuaj: “Allahu ia shumon begatinë atij që do, e edhe ia pakëson,\r\npor shumica e njerëzve nuk e dinë”.",
  "Nuk është, as pasuria juaj, as fëmijët tuaj ajo që ju afron pranë Nesh,\r\nështë vetëm besimi dhe veprat e mira; të tillët shpërblehen shumëfish\r\npër atë që vepruan dhe ata janë në dhoma të larta të shpëtuar.",
  "Ndërsa ata që përpiqen t’i mposhtin argumentet Tona, të tillët\r\njanë të dënuar.",
  "Thuaj: “S’ka dyshim, se Zoti im është Ai që i jep furnizim të\r\nbegatshëm atij që do nga robërit e vet dhe Ai ia pakëson atij, e çkado\r\nqë të jepni, Ai e kompenson atë dhe Ai është Dhuruesi më i madh”.",
  "Dhe (përkujto) ditën kur i tubon ata të gjithë e pastaj engjëjve iu\r\nthotë: “A këta ishin, që vetëm juve ju adhuronin?”",
  "Ata (engjëjt) thonë: “I pa të meta je o i Madhëruar! Ti je Zoti ynë,\r\nlarg asaj që ata thonë! Por ata kanë qenë që adhuronin xhinët (djajtë)\r\ndhe shumica sish iu besonin atyre”.",
  "E sot pra, nuk keni gjë në dorë t’i bëni, as dobi, as dëm njëri-tjetrit,\r\ndhe atyre që ishin zullumqarë iu themi: “Shijoni dënimin e zjarrit, të\r\ncilin e konsideruat gënjeshtër!”",
  "E kur iu lexoheshin atyre ajetet tona të qarta, ata thoshin: “Ky\r\nnuk është tjetër vetëm se njeri, i cili dëshiron t’ju shmangë nga ajo\r\nqë adhuronin prindërit tuaj” dhe thoshin: “Ky (Kurani) nuk është\r\ntjetër vetëm se është gënjeshtër e trilluar!\u0022 Madje ata që nuk besuan\r\ntë vërtetën, pasi ajo iu erdhi, i thanë: “Kjo (Muhamed, Feja Islame,\r\nKurani) nuk është tjetër vetëm se magji e qartë!”",
  "Po Ne nuk ua kemi dhënë atyre ndonjë libër, që ta mësojnë dhe as\r\nnuk dërguam tek ata ndonjë pejgamber para teje (pra ata nuk dinë si\r\nështë pejgamberi, as si është shpallja).",
  "Edhe ata që ishin para këtyre (kurejshitëve) patën përgënjeshtruar,\r\ndhe këta nuk kanë (kurejshitët) as një të dhjetën e asaj që Ne ua patëm\r\ndhënë atyre, e i konsideruan rrenacakë të Dërguarit e Mi, ja si ishte\r\ndënimi Im.",
  "Thuaj: “Unë ju këshilloj vetëm me një gjë: Për hir të Allahut të\r\nangazhoheni sinqerisht dy nga dy ose një nga një, e pastaj të mendoni\r\nthellë (që ta kuptoni), se shoku juaj (Muhamedi) nuk ka ndonjë\r\nçmendje. Ai nuk është tjetër vetëm që t’ju tërheqë vërejtjen për një\r\ndënim të ashpër (nëse nuk besoni)”.",
  "Thuaj “Unë nuk kërkova prej jush ndonjë shpërblim, nëse kam\r\nkërkuar, ai le t’u mbetet juve, e shpërblimi im është vetëm prej Allahut,\r\ne Ai është Dëshmitar për çdo send”.",
  "Thuaj: “Zoti im, Njohësi i të fshehtave sjell të vërtetën”.",
  "Thuaj: “Erdhi e vërteta, e kota u zhduk pa fillim dhe pa kthim!”",
  "Thuaj: “Nëse unë kam humbur, atëherë e keqja e humbjes është\r\nvetëm në dëm timin, e nëse e kam gjetur të vërtetën, atëherë ajo është\r\nme ndihmën e Zotit tim; Ai është Përgjigjës (i lutjes), i Afërt (ndaj\r\natij që i lutet)!”",
  "E kur t’i shohësh ata kur i kap frika (ditën e ringjalljes prej varrit),\r\ne nuk kanë shpëtim edhe nxirren prej varreve të tyre (do të shihje\r\ntmerr të madh),",
  "dhe thonë: “Ne i kemi besuar atij (Kuranit, Muhamedit)!” Po si e\r\narrijnë ata besimin prej vendit të largët (prej botës tjetër, ndërkohë që\r\nishin të obliguar në këtë botë të besonin),",
  "kur ata më parë e mohuan atë dhe pa asfarë argumenti flisnin me\r\nhamendje (s’ka ringjallje, s’ka përgjegjësi, etj.)?",
  "Dhe ndërhyhet (ndërhyn Allahu) ndërmjet tyre dhe ndërmjet asaj\r\nqë dëshirojnë ata, ashtu sikurse është vepruar më parë me të ngjashmit\r\ne tyre (partinë e tyre); vërtet, ata ishin në një dyshim të fortë.",
  "E tërë lavdia i përket Allahut, Krijuesit të qiejve e tokës, Sajuesit\r\ntë engjëjve me nga dy palë, tri palë, e katër palë krahë, ndërmjetësues\r\n(midis Tij dhe pejgamberëve). Ai shton në krijim atë që do, vërtet\r\nAllahu është i Plotfuqishëm për çdo send.",
  "Atë që Allahu ua dhuron njerëzve nga mëshira e Tij, nuk ka kush\r\nqë mund ta pengojë, e atë që Ai e ndal, nuk ka kush që mund ta lirojë\r\npos Tij; Ai është Ngadhënjyesi, i Urti.",
  "O ju njerëz, ruani me mirënjohje të mirat që Allahu u dhuroi! A ka\r\nndonjë krijues tjetër që ju furnizon juve nga qielli e toka? Nuk ka të\r\nadhuruar të vërtetë përveç Tij, e si pra, e ktheni shpinën?",
  "Po, nëse ty të konsiderojnë rrenacak, edhe të dërguarit para teje\r\nkanë qenë të përgënjeshtruar, po vetëm tek Allahu kthehen çështjet.",
  "O ju njerëz, s’ka dyshim se premtimi i Allahut është i vërtetë, pra të\r\nmos ju mashtrojë juve jeta e kësaj bote dhe të mos ju mashtrojë juve\r\nndaj Allahut ai i mashtruari (shejtani).",
  "Djalli është armik i juaji, pra edhe ju konsiderojeni armik, ai e\r\nthërret atë grupin e vet vetëm për t’i bërë banues të zjarrit.",
  "Ata që nuk besuan kanë një dënim të ashpër, e ata që besuan dhe\r\nbënë vepra të mira, ata kanë falje (të mëkateve) dhe shpërblim të\r\nmadh.",
  "A atij që vepra e vet e keqe i është hijeshuar dhe e sheh si të mirë\r\n(a është njësoj me atë, që i largohet asaj)? Në të vërtetë, Allahu e\r\nlargon nga e vërteta atë që do dhe Ai e udhëzon atë që do, prandaj\r\nti (Muhamed) mos shkatërro veten me dëshpërim për ta, Allahu e di\r\nshumë mirë atë që bëjnë ata.",
  "Allahu është Ai që i lëshon erërat, e ato i lëkundin retë dhe Ne i\r\ndrejtojmë ato në një vend të thatë dhe me atë ujitje e ngjallim tokën\r\npas vdekjes së saj. Ja, kështu është ringjallja.",
  "Kush e dëshiron krenarinë (le ta dijë), e tërë krenaria i takon\r\nAllahut (pra le të kërkojë prej Tij), tek Ai ngrihet fjala e mirë (besimi)\r\ndhe veprimi i mirë, e Ai i pranon. E ata që përgatisin dredhira të\r\nkëqija, për ata është një dënim i rëndë dhe dredhia e tyre është e\r\nzhdukur.",
  "Allahu ju krijoi prej dheu, mandej prej një pike uji, e pastaj ju bëri\r\nçift. E asnjë femër nuk bart e as nuk lind ndryshe, vetëm se me dijen\r\ne Tij, dhe nuk i jepet kujt të jetojë gjatë, ose t’i shkurtohet jeta e tij,\r\nvetëm se ajo është e shënuar në Libër (Levhi Mahfudh), e kjo për\r\nAllahun është e lehtë.",
  "E nuk janë të njëjtë dy detet; ky i ëmbël shuan etjen dhe pirja e tij\r\nështë e lehtë, e ky tjetri i njelmëti djeg. E prej secilit ju hani mish të\r\nfreskët, nxirrni stoli që i mbani; e i sheh anijet se si çajnë ujin për të\r\nkërkuar të mirat e Tij. Ashtu që ju të falënderoni.",
  "Ai është që zgjat natën në pjesë të ditës dhe e zgjat ditën në pjesë\r\ntë natës, i nënshtroi diellin dhe hënën, që secili lëviz (udhëton) deri\r\nnë afatin e caktuar. Ky është Allahu, Zoti juaj, i tërë sundimi është\r\ni Tij, e ata që i lutni në vend të Tij, nuk posedojnë as sa një cipë (e\r\nhurmave, fije).",
  "Nëse ata i thërritni, ata nuk e dëgjojnë thirrjen tuaj, po të zëmë se\r\ndëgjojnë, nuk mund t\u0027ju përgjigjen juve, në Ditën e Kijametit ata do\r\nta mohojnë adhurimin tuaj ndaj tyre. E askush nuk të informon ty si\r\ni Gjithëdijshmi (Allahu).",
  "O ju njerëz, ju keni nevojë për Allahun e Allahu nuk ka nevojë për\r\nju; Ai është i Pavaruri dhe i Lavdishmi.",
  "Po të dojë Ai, juve ju zhduk e sjell krijesë të re.",
  "E për Allahun ajo nuk është e vështirë.",
  "Dhe asnjë mëkatar nuk do ta bartë mëkatin e tjetrit, po edhe nëse\r\nmëkatari thërret ndonjë për t’ia bartur atë, ajo nuk do t’i bartet atij,\r\nedhe nëse (ai që thërret) është i afërt i tij. Ti mund t’ua tërheqësh\r\nvërejtjen vetëm atyre që ia kanë frikën Zotit të tyre, edhe pse nuk e\r\nshohin Atë, dhe që e falin namazin. E kush pastron veten ai ka bërë\r\npastrimin për të mirën e vet, se vetëm tek Allahu është e ardhmja.",
  "Nuk janë të barabartë i verbri dhe ai që sheh,",
  "dhe as errësirat e drita,",
  "e as hija me vapën.",
  "E nuk janë njësoj, as të gjallit e të vdekurit, Allahu bën të dëgjojë\r\natë që do, e ti nuk mund ta bësh të dëgjojë ai që është në varr.",
  "Ti nuk je tjetër vetëm i dërguar që tërheq vërejtjen.",
  "Ne të dërguam ty me atë që është e vërtetë, lajmgëzues e qortues,\r\ne nuk pati asnjë nga popujt, që nuk pati të dërguar.",
  "Edhe nëse të përgënjeshtrojnë ty, përgënjeshtruan edhe ata që\r\nishin para tyre, që atyre iu patën ardhur të dërguar me argumente të\r\nqarta, me broshura dhe me Libër të ndritshëm.",
  "Pastaj (pasi refuzuan) i shkatërrova ata që nuk besuan, e sa i\r\ntmerrshëm ishte ndëshkimi Im!",
  "A nuk e sheh, se Allahu lëshon nga qielli ujë, e Ne nxjerrim me të\r\nfruta, ngjyra e të cilave është e ndryshme, e edhe nëpër kodra ka vija\r\ntë bardha e të kuqe ngjyrash të ndryshme, e ka edhe shumë të zeza.",
  "Edhe nga njerëzit, nga gjallesat, nga kafshët po ashtu ka të\r\nngjyrave të ndryshme. Po Allahut ia kanë frikën nga robërit e Tij\r\nvetëm dijetarët, Allahu është i Plotfuqishëm, shumë Mëkatfalës.",
  "Ata që lexojnë librin e Allahut, e falin namazin dhe nga begatitë,\r\nqë Ne iu kemi dhënë japin fshehtazi e haptazi, ata shpresojnë në një\r\nfitim, që kurrë nuk humbet.",
  "Që Ai (Allahu) do t’ju plotësojë shpërblimin e tyre, e edhe do t’ju\r\nshtojë nga mirësia e Tij, vërtet Ai është Mëkatfalës i madh dhe shumë\r\nMirënjohës.",
  "Dhe ajo që Ne të shpallëm ty nga libri, është e vërtetë e saktë, që\r\nvërteton edhe për ata që ishin para tij. Vërtet, Allahu është hollësisht i\r\nNjohur ndaj robërve të vet, është Vështrues i çdo gjëje.",
  "Pastaj Ne iu lamë në trashëgim librin robërve Tanë, që Ne i\r\nkemi zgjedhur; e prej tyre ka që janë dëmtues të vetvetes, ka që janë\r\nmesatarë, e ka prej tyre që janë me ndihmën e Allahut të parët në punë\r\ntë mira, e kjo është ajo mirësia e madhe.",
  "Xhenetet e Adnit janë, që do të hyjnë në to, aty do të stolisen me\r\nrrethorëza nga ari e margaritari, e petkat e tyre janë të mëndafshta.",
  "E ata thonë: “Falënderuar qoftë Allahu, që largoi prej nesh brengat;\r\nvërtet, Zoti ynë është që fal shumë dhe është Bamirës,",
  "i Cili nga mirësia e Tij na vendosi në vendin e përjetshëm, ku\r\nnuk do të na prekë ndonjë mundim fizik dhe ku nuk na prek ndonjë\r\nmolisje.”",
  "Po për ata që nuk besuan është zjarri i xhehenemit. Ata as nuk\r\ngjykohen që të vdesin (të rehatohen), e as nuk iu lehtësohet ndëshkimi.\r\nKështu e ndëshkojmë secilin që është shumë i pabesim.",
  "Dhe ata do të klithin aty: “O Zoti ynë, nxirrna e të bëjmë vepra të\r\nmira, e jo si ato që i bënim!” Po a nuk iu dhamë juve jetë aq, saqë ai që\r\nka dashur të mendojë, ka mundur të mendojë gjatë asaj kohe, madje\r\njuve iu ka ardhur edhe pejgamberi, pra shijoni, se për zullumqarët nuk\r\nka ndonjë ndihmëtar.",
  "Nuk ka dyshim, Allahu e di të fshehtën e qiejve e të tokës dhe Ai\r\nështë që e di se çka mbajnë gjoksat.",
  "Ai është që juve ju bëri zëvendësues në Tokë, e kush nuk besoi, të\r\nkeqen e mosbesimit e ka kundër vetes; dhe mosbesimi i jobesimtarëve\r\nnuk iu shton tjetër te Zoti i tyre vetëm se urrejtje të fortë, dhe\r\njobesimtarëve nuk iu shton tjetër mosbesimi i tyre vetëm se dëshpërim.",
  "Thuaj: “Më tregoni për zotat tuaj që i adhuroni pos Allahut, më\r\nbëni të shoh se ç’krijuan ata në tokë; a mos kanë pjesë ata në qiej, a mos\r\niu kemi dhënë atyre ndonjë libër, e ata kanë argument në të?” Jo, por\r\nmizorët nuk i premtojnë njëri-tjetrit diçka tjetër vetëm se mashtrim.",
  "Allahu i mban qiejt dhe tokën, që të mos zhduken, e nëse zhduken,\r\ns\u0027ka askush pos Tij që mund t\u0027i mbajë; Ai është që nuk ngutet, është\r\nqë fal.",
  "Ata me betimin më të fortë të tyre janë betuar në Allahun, që\r\nnëse iu vjen atyre ndonjë pejgamber, do të jenë më të udhëzuarit (më\r\nbesimtarët) nga njëri i atyre popujve (jahudi ose i krishterë), e kur iu\r\nerdhi atyre pejgamberi, atyre nuk iu shtoi tjetër vetëm se largim,",
  "për shkak të mendjemadhësisë dhe dredhisë së keqe, por dredhia\r\ne keqe nuk godet tjetër vetëm ata që kurdisën. Pra ata nuk janë duke\r\npritur tjetër vetëm gjurmët e të parëve, e në ligjin e Allahut kurrë nuk\r\ndo të hasësh devijim.",
  "A nuk udhëtuan ata nëpër tokë e të shohin, se si ishte përfundimi\r\ni atyre që ishin para tyre, ndonëse ata ishin edhe më të fuqishëm. Allahu\r\nnuk është i tillë, që ndonjë send në qiej e në tokë të mund ta bëjë\r\ntë paaftë Atë; Ai është i Gjithëdijshëm, i Plotfuqishëm.",
  "E sikur Allahu t’i dënonte njerëzit sipas veprave (të këqija) të tyre,\r\nnuk do të linte mbi faqen e dheut asnjë gjallesë, por Ai i afatizon deri\r\nnë momentin e caktuar, e kur të vijë afati i tyre, s’ka dyshim se Allahu\r\ni ka parasysh robërit e vet.",
  "Ja, Sin!",
  "Betohem në Kuranin e pacenueshëm në urtësinë e tij të lartë.",
  "S’ka dyshim, se ti (Muhamed) je prej të dërguarve.",
  "Je në një rrugë të drejtë.",
  "(Kurani është) Zbritje e të Plotfuqishmit, Mëshiruesit të madh,",
  "për t’ia tërhequr vërejtjen një populli, që të parëve të tyre nuk iu\r\nështë tërhequr, e për atë shkak ata janë të hutuar.",
  "Tashmë ka marrë fund vendimi (thënia) kundër shumicës së tyre,\r\nprandaj ata edhe nuk besojnë.",
  "Ne iu kemi varur në qafat e tyre pranga e ato iu arrijnë deri në\r\nnofulla, prandaj ata mbesin me kokat lart.",
  "Ne iu kemi vënë edhe para tyre pendë, edhe mbrapa tyre pendë, dhe\r\nua kemi mbuluar sytë, prandaj ata nuk shohin.",
  "Dhe për ata është njësoj, a ua tërhoqe vërejtjen, a nuk ua tërhoqe,\r\nata nuk besojnë.",
  "Ti ia tërheq vërejtjen vetëm atij, që e përvetëson Kuranin dhe i\r\nfrikësohet të Gjithëmëshirshmit pa e parë Atë, pra përgëzoje atë me\r\nfalje dhe shpërblim të mirë.",
  "Vërtet, Ne i ngjallim të vdekurit dhe i shkruajmë veprat -\r\ngjurmët e tyre dhe çdo gjë kemi regjistruar në librin e ruajtur (Lehvi\r\nMahvudh).",
  "Përmendju atyre një shembull të banorëve të fshatit, kur atyre iu\r\npatën ardhur të dërguarit.",
  "Kur Ne dërguam tek ata dy, e ata i përgënjeshtruan që të dy, atëherë\r\ni përforcuam me një të tretë dhe iu thanë: “Ne jemi të dërguar te ju”.",
  "Ata (fshatarët) thanë: “Ju nuk jeni tjetër, vetëm se njerëz sikurse\r\nne, dhe se Allahu nuk iu ka shpallur asgjë; ju nuk jeni tjetër vetëm se\r\nrrenacakë.",
  "Ata thanë: “Zoti ynë e di, se me të vërtetë ne jemi të dërguar te ju.",
  "Dhe ne nuk jemi të obliguar për tjetër, përveç se t’ju kumtojmë\r\nashtu qartë”.",
  "Ata (fshatarët) thanë: “Ne parandiejmë kob me ju dhe nëse nuk\r\ntërhiqeni ne do t’ju gurëzojmë, dhe do të përjetoni ndëshkim të idhët\r\nprej nesh”.",
  "Ata (të dërguarit) thanë: “Fati i keq është i juaji, a pse u këshilluat,\r\na (na kërcënoheni)! Jo, por ju jeni popull i shfrenuar!”",
  "Dhe prej skajit më të largët të qytetit erdhi një njeri që ngutej e\r\ntha: “O populli im, dëgjoni të dërguarit!”",
  "Dëgjoni atë që nuk kërkon prej jush ndonjë shpërblim dhe janë\r\nudhërrëfyes!",
  "E, ç’kam unë, që të mos e adhuroj atë që më krijoi dhe tek Ai\r\nktheheni.",
  "A do të pranoj zota të tjerë pos Atij, e nëse do i Gjithëmëshirshmi\r\ntë më godasë me ndonjë të keqe, ndërmjetësimi i tyre nuk do të më\r\nvlejë asgjë, e as që do të më shpëtojnë.",
  "Unë do të jem atëherë në një humbje të hapët.",
  "Unë i kam besuar Zotit tuaj, pra më dëgjoni!”",
  "Atij i është thënë: “Hyr në xhenet!- e ai tha: “Ah, sikur ta dinte\r\npopulli im,",
  "për çka më fali Zoti im dhe më bëri prej të nderuarve!”",
  "Pas tij, Ne nuk zbritëm ndonjë ushtri nga qielli kundër popullit të\r\ntij, e as që ishte vendimi ynë të zbresim tjetër,",
  "përveç një britme të tmerrshme, kur ja, ata të ftohur (të vdekur).",
  "O sa dëshpërim i madh për robërit, që nuk iu erdhi ndonjë i\r\ndërguar, vetëm se ata u tallën me të.",
  "A nuk e panë ata, se sa gjenerata kemi zhdukur para tyre dhe ata\r\nnuk u kthyen.",
  "Dhe të gjithë të tubuar do të paraqiten pranë Nesh.",
  "Dhe për ata është argument (për fuqinë e Zotit) toka e vdekur,\r\ntë cilën Ne e ngjallim, nxjerrim prej saj drith nga i cili ata hanë.\r\n",
  "Dhe në të Ne ju kemi bërë kopshte hurmash e rrushi dhe në të ju\r\nkemi dhënë burime (uji),",
  "ashtu që ata të hanë nga ata fruta dhe nga çka prodhojnë vetë\r\nduart e tyre. A i gëzojnë këto dhe nuk falënderojnë?",
  "I pastër nga të metat është Ai, që krijoi të gjitha llojet (çiftet) nga\r\nçka mban toka, nga vetë ata dhe nga çka ata nuk dinë.",
  "Për ata është argument edhe nata, prej së cilës largojmë ditën,\r\nkurse ata mbesin në terr.",
  "Edhe Dielli udhëton për në kufirin e vet (në cakun përfundimtar).\r\nAi është (udhëtim) përcaktim i Ngadhënjyesit, të Gjithëdijshmit.",
  "Edhe Hënës i kemi caktuar fazat (pozicionet) derisa të kthehet në\r\ntrajtën e harkut (rrem i hurmës së tharë).",
  "As dielli nuk mund ta arrijë hënën, e as nata paraditen, po secili\r\nnoton në një galaktikë.",
  "Argument për ta është edhe ajo, se Ne pasardhësit e tyre (të\r\nAdemit) i bartëm në anije të mbushur përplot.",
  "Dhe ngjashëm me të iu krijuam atyre diçka që t’i hipin.",
  "E sikur të duam Ne, i përmbytim ata, e nuk ka efekt, as lutja e tyre,\r\ndhe as që do të shpëtonin.",
  "Përveç nga mëshira Jonë ndaj tyre, dhe që të përjetojnë të mirat\r\nderi në një kohë të caktuar.",
  "E kur iu thuhet atyre: “Kini frikë asaj që ngjau para jush dhe asaj\r\nçka do t’ju ngjajë më vonë, e që të mëshiroheni (ata nuk dëgjojnë).",
  "Nuk ka asnjë argument, që iu erdhi atyre nga argumentet e Zotit,\r\ne që ata nuk ia kthyen shpinën.",
  "Dhe kur iu thuhej: “Jepni nga ajo që Allahu iu begatoi, ata që nuk\r\nbesuan iu thanë besimtarëve: “A ta ushqejmë atë, që sikur të donte\r\nAllahu do ta ushqente? Ju nuk jeni tjetër vetëm se të humbur qartë!”.",
  "Dhe thoshin: “Po qe se jeni të vërtetë, kur do të jetë ai premtim?”",
  "Allahu iu përgjigjet) Nuk janë duke pritur tjetër vetëm se një\r\nbritmë, që i rrëmben ata kur janë duke u zënë mes vete.",
  "E nuk do të mund të lënë, as porosi (vasijet-testament), as të kthehen\r\nnë familjet e tyre.",
  "Dhe i fryhet Surit, kur ja, duke u ngutur prej varrezave paraqiten\r\nte Zoti i tyre.",
  "E thonë: “Të mjerët ne! Po kush na ngriti prej ku ishim të shtrirë\r\nnë varre?” E, kjo është ajo që premtoi Zoti dhe vërtetuan të dërguarit.",
  "Ajo nuk është tjetër, përveç se një zë i fuqishëm dhe ata të gjithë\r\ntë paraqitur para Nesh.",
  "Sot pra, askujt nuk i bëhet e padrejtë diçka dhe nuk shpërbleheni\r\nme tjetër vetëm për atë që vepruat.",
  "Ata të xhenetit tashti janë të angazhuar me kënaqësi.",
  "Ata dhe shoqet e tyre janë nën hije të mbështetur në kolltukë.",
  "Aty ata kanë pemë dhe çka të duan.",
  "Kanë “Selam”, thënie e Zotit Mëshirues!",
  "E tash, o ju kriminelë, ndahuni!",
  "O bijtë e Ademit (kriminelë), po a nuk ua dërgova porosinë, që të\r\nmos e dëgjoni djallin, se me të vërtetë ai është armiku juaj i hapët!?",
  "(Ju porosita) Të më adhuroni Mua, se kjo është rruga e sigurt!",
  "Vërtet, ai ka humbur shumë njerëz prej jush, a nuk mblodhët\r\nmend?",
  "Ky është xhehenemi që juve u premtohej.",
  "Hyni tashti në të, për shkak se mohuat çdo të vërtetë!",
  "Sot Ne ua mbyllim gojët atyre, Neve na flasin duart e tyre, kurse\r\nkëmbët e tyre dëshmojnë për atë që punuan.",
  "E sikur të duam Ne do t’ua verbonim sytë e tyre, se ata do ta\r\nmësynin rrugën, po si do të shihnin?",
  "Dhe sikur të duam, do t’i kishim gjymtuar ata në vend, e nuk do\r\ntë mund të shkonin, as para, as prapa.",
  "E atij që i japim të jetojë gjatë, e dobësojmë në krijimin e tij. A nuk\r\njanë duke menduar?",
  "Ne, as nuk ia mësuam atij (Muhamedit) poezinë, e as që i takonajo atij, ai (Kurani) nuk është tjetër vetëm se këshillë dhe Kuran i\r\nqartë,",
  "për t’ia tërhequr vërejtjen atij që është i gjallë (me mend e zemër),\r\ndhe dënimi të bëhet meritë për jobesimtarët.",
  "A nuk e shohin ata se nga ajo që Ne vetë e shpikëm, iu krijuam\r\natyre kafshët që ata i posedojnë.",
  "Dhe ua bëmë ato që t’iu binden atyre, e disave prej tyre u hipin,\r\nndërsa prej disave ushqehen.",
  "Ata kanë edhe dobi të tjera në to, edhe pinë (qumësht) prej tyre. A\r\nnuk duhet të falënderojnë?",
  "Po, shkojnë e në vend të Allahut adhurojnë zota të tjerë, me\r\nshpresë se do të ndihmohen prej tyre.",
  "Ata nuk mund t’i ndihmojnë ata, por këta (idhujtarët) iu janë bërë\r\nushtri e gatshme e tyre.",
  "E ty mos të brengosin thëniet e tyre, Ne dimë çka mbajnë ata\r\nfshehtë dhe çka publikojnë.",
  "A nuk mendon njeriu, se Ne e krijuam atë prej një pikë uji (fare),\r\nkur ja, ai kundërshtar i rreptë.",
  "Ai na solli Neve shembull, e harroi krijimin e vet e tha: “Kush i\r\nngjall eshtrat duke qenë ata të kalbur?”",
  "Thuaj: “I ngjall Ai që i krijoi për herë të parë, e Ai është shumë i\r\nDijshëm për çdo krijim.",
  "Ai që prej drurit të gjelbër ju bëri zjarrin, e ju prej tij ndizni”.",
  "A nuk është i fuqishëm Ai, që krijoi qiejt e tokën, të krijojë njerëz\r\nsikundër se i krijoi ata? Po, Ai është Krijuesi, i Gjithëdijshmi.",
  "Kur Ai dëshiron ndonjë send, urdhri i Tij është vetëm t’i thotë:\r\n“Bëhu!” Ai menjëherë bëhet.",
  "I Lartë është Ai, që në Dorën e Tij është pushteti mbi çdo send\r\ndhe vetëm tek Ai ktheheni.",
  "Betohem në të radhiturit (melaiket), që në rreshta (safa) qëndrojnë!",
  "Dhe në nxituesit, që me nxitim shtyjnë!",
  "Dhe betohem në lexuesit, që lexojnë përkujtimin,",
  "është e vërtetë se Zoti juaj është vetëm Një!",
  "Zot i qiejve dhe i tokës e çka ka mes tyre dhe Zoti i lindjeve (të\r\nyjeve).",
  "Vërtetë, Ne kemi stolisur qiellin më të afërt (të Dunjasë) me\r\nbukurinë e yjeve,",
  "dhe me mbrojtje prej çdo djalli të prishur,",
  "ashtu që nuk mund të përgjojnë parinë më të lartë (engjëjt më të\r\nzgjedhur), pse gjuhen me shkëndija nga të gjitha anët.",
  "Ata janë të përzënë dhe do të kenë një dënim të përhershëm,",
  "përveç atij që rrëmben vrullshëm, po atë e ndjek ylli që e djeg.",
  "Ti pra, pyeti ata (idhujtarët): a janë ata krijesë më e fortë, apo çka\r\nNe krijuam. Ne i krijuam ata prej një balte që ngjitet.",
  "Por ti je i habitur, e ata tallen.",
  "E kur këshillohen, ata nuk marrin parasysh këshillën.",
  "E kur shohin ndonjë mrekulli, ata nxitin në përqeshje.",
  "Dhe thanë: “Ky (Kurani) nuk është tjetër vetëm se magji e kulluar.",
  "A, pasi të vdesim ne, të bëhemi dhe e eshtra të kalbur, a do të\r\nringjallemi?",
  "A edhe të parët tanë të hershëm?",
  "Thuaj: “Po, madje ju do të jeni të nënçmuar!”",
  "Ajo do të jetë vetëm një britmë, kur ja, ata të ngritur shikojnë,",
  "e thonë: “O të mjerët ne, kjo është Dita e Gjykimit!”",
  "Kjo është dita e ndasisë, që ju e konsideruat rrenë.",
  "Tuboni ata që ishin zullumqarë, shoqërinë e tyre dhe ata që i\r\nadhuruan,",
  "(që i adhuruan) pos Allahut, orientoni rrugës së xhehimit (zjarrit)!",
  "Ndalni ata, sepse do të merren në përgjegjësi.",
  "Çka keni që nuk ndihmoni njëri-tjetrin?",
  "E ata sot janë dorëzuar në tërësi.",
  "E kthehen e ia hedhin përgjegjësinë njëri-tjetrit.",
  "(Të shtypurit) iu thonë (atyre të parëve): “Ju ishit që na vinit neve\r\nnga ana e djathtë (na pengonit prej të vërtetës).",
  "Ata (paria) iu thonë: “Jo, ju vetë nuk ishit besimtarë.",
  "Ne nuk kemi pasur ndonjë pushtet ndaj jush, por ju vetë ishit që\r\nnuk respektuat (porositë e Zotit).",
  "E ajo thënia (premtimi) e Zotit tonë u vërtetua kundër nesh, e s’ka\r\ndyshim se ne po e shijojmë (dënimin).",
  "Ne u ofruam juve rrugën e humbjes, ashtu sikurse edhe vetë ishim\r\ntë humbur”.",
  "Dhe atë ditë ata do të jenë në dënim të përbashkët.",
  "Kështu Ne veprojmë me kriminelët.",
  "Për arsye se kur iu thuhej atyre: “Nuk ka të adhuruar të vërtetë\r\npërveç Allahut, ata e mbanin veten lart.",
  "Dhe thoshin: “A do t’i braktisim ne zotat tanë për një poet të\r\nçmendur?”",
  "Jo (nuk është çka thonë ata), por ai ua solli të vërtetën dhe vërtetoi\r\ntë dërguarit e parë.",
  "Ju, patjetër do ta përjetoni dënimin më të ashpër.",
  "Dhe nuk ndëshkoheni për tjetër, përveç për atë që vepruat.",
  "Me përjashtim të robërve të Allahut, që ishin të sinqertë,",
  "të tillët janë ata që kanë furnizim të dalluar,",
  "pemë të llojllojshme, ata janë të nderuar,",
  "në xhenete të begatshme,",
  "të mbështetur në kolltukë me fytyrë nga njëri-tjetri.",
  "Atyre iu bëhet shërbim me gota (me verë) nga burimi,",
  "e bardhë (vera), që ka shije të këndshme për ata që e pinë.",
  "Prej asaj nuk ka dhimbje koke, e as që ata do të dehen nga ajo.",
  "E pranë tyre janë (hyritë) symëdhatë me shikim të përulur,",
  "sikur ato të jenë inxhi e paprekur (dhe e ruajtur).",
  "I qasen njëri-tjetrit e bisedojnë.",
  "Prej tyre njëri flet e thotë: “Unë kam pasur një farë miku,",
  "që thoshte: “A je ti prej atyre që besojnë se",
  "kur të jemi vdekur, të jemi bërë dhe e eshtra të kalbur, do të jemi\r\ntë shpërblyer për vepra?”",
  "Ai (besimtari në xhenet) thotë: “A vini ju të shikojmë?”",
  "Ai shikon dhe e vëren atë (mikun) në mes të xhehenemit.",
  "Ai thotë: “Betohem në Allahun, për pak më rrëzove (në xhehenem)\r\nedhe mua.",
  "Dhe sikur të mos ishte dhuntia e Zotit tim, unë do të isha bashkë\r\nme ty në zjarr.",
  "Dhe ne nuk do të vdesim më.",
  "Përveç asaj vdekjes sonë të parë dhe ne nuk do të dënohemi më!”",
  "Vërtet, ky është ai suksesi i madh!",
  "Për një shpërblim të këtillë le të veprojnë vepruesit.",
  "A kjo pritje (me shpërblim të Allahut) është më e mirë, apo pema\r\ne Zekumit?",
  "Ne atë e kemi bërë sprovë për zullumqarët.",
  "Ajo është një pemë që mbin në fund të xhehenemit.",
  "Pema (fruti) e saj është sikurse koka dreqërish.",
  "E ata do të hanë nga ajo dhe do të mbushin barqet prej saj.",
  "Pastaj ata do të kenë kundrejt atij ushqimi edhe ujë të valë.",
  "Mandej kthimi i tyre është në xhehenem.",
  "Ata i gjetën dhe shkuan pas prindërve të tyre të humbur.",
  "Ata u ngutën dhe shkelën hapave të tyre (pa menduar).",
  "Po, edhe para këtyre (popullit tënd) shumica e popujve të kaluar\r\nishin të humbur.",
  "Ne atyre iu patëm dërguar pejgamberë.",
  "E shih se si ishte përfundimi i atyre, të cilëve u qe tërhequr vërejtja.",
  "Me përjashtim të robërve të Allahut, që ishin të sinqertë.",
  "Vërtet Neve na pat thirrur në ndihmë Nuhu, e Ne jemi Përgjegjës\r\ntë mirë.",
  "Dhe Ne e shpëtuam atë dhe familjen e tij prej asaj të keqe të\r\nmadhe.",
  "E pasardhësit e tij i bëmë ata që vazhduan jetën.",
  "Dhe Ne ua lamë atë kujtim për njerëzit e ardhshëm.",
  "Selam i qoftë Nuhut (prej Allahut e prej krijesave) në mbarë botën\r\n(si kujtim ndaj tij).",
  "Ne kështu i shpërblejmë të mirët.",
  "Vërtet ai ishte prej robërve tanë, që janë besimtarë.",
  "E pastaj i përmbytëm në një ujë të tjerët (që nuk besuan).",
  "Edhe Ibrahimi ishte i grupit të tij.",
  "Kur Zotit të vet iu bind me zemër të pastër.",
  "Kur babait të vet dhe popullit të vet iu tha: “Çka është ajo që ju\r\nadhuroni?”",
  "A në vend të Allahut doni zota të trilluar?",
  "Çka është mendimi juaj ndaj Zotit të botëve?",
  "Dhe atëherë u lëshoi një shikim yjeve,",
  "e tha: “Unë jam i sëmurë!”",
  "Ata u kthyen dhe u larguan prej tij.",
  "Ai u drejtua kah zotat e tyre dhe iu tha: “A nuk po hani ju?”",
  "Çka keni pra, që nuk po flitni?",
  "Iu afrua atyre ngadalë, duke u mëshuar me të djathtën (me fuqi).",
  "Ata (populli) iu afruan atij me të shpejtë (sigurisht e qortuan).",
  "Ai (Ibrahimi) tha: “A adhuroni atë që vetë e keni gdhendur,",
  "e Allahu ju krijoi juve edhe atë që e punoni?!”",
  "Ata thanë: “Ndërtojani atij një vend dhe hidheni atë në zjarr!",
  "Ata i menduan atij një kurth, kurse Ne i mposhtëm ata të nënçmuar”.",
  "Ai tha: “Unë po shkoj aty ku më urdhëroi Zoti im, e Ai më\r\nudhëzon!”",
  "Zoti im, më dhuro mua (një fëmijë) prej të mirëve!",
  "Ne e gëzuam atë me një djalë që do të jetë i butë (i sjellshëm).",
  "Dhe kur arriti ai (djali), që së bashku me të (me Ibrahimin) të\r\nangazhohet në punë, ai (Ibrahimi) tha: \u0022O djali im, unë kam parë (jam\r\nurdhëruar) në ëndërr të të pres ty. Shiko pra, çka mendon ti?\u0022 Ai tha:\r\n\u0022O babai im, punoje atë që urdhërohesh, e ti do të më gjesh mua, nëse\r\ndo Allahu, prej të durueshmëve!”",
  "E kur ata të dy iu dorëzuan urdhrit të Zotit dhe e përmbysi atë\r\nnë fytyrë (në ballë).",
  "Ne e thirrëm atë: “O Ibrahim!”",
  "Ti tashmë e zbatove ëndrrën! Ne kështu i shpërblejmë të mirët!",
  "Vërtet, kjo ishte sprovë e qartë.",
  "Ne e shpaguam atë me një të therur (kurban) të rëndësishëm.",
  "Dhe ndaj tij Ne lamë përkujtim të mirë ndër popujt e ardhshëm.",
  "Selam (shpëtim e paqe) pastë Ibrahimi!",
  "Kështu, në këtë mënyrë Ne i shpërblejmë bamirësit.",
  "Vërtet, ai ishte nga robërit Tanë besimtarë.",
  "Dhe Ne e gëzuam atë me (një djalë tjetër) Is’hakun, pejgamber\r\nprej të mirëve.",
  "Dhe Ne i dhuruan bekim atij dhe Is’hakut e prej pasardhësve\r\ntë atyre dyve do të ketë punëmirë e të ndershëm, e edhe dëmtues të\r\nhapët të vetvetes.",
  "Vërtet Ne u dhamë të mira Musait e Harunit.",
  "I shpëtuam ata dhe popullin e tyre prej një mjerimi të madh.",
  "Ne iu ndihmuam atyre dhe ata ngadhënjyen.",
  "Atyre të dyve ua dhamë librin e përsosur e të qartë.",
  "Dhe të dy ata i udhëzuam rrugës së drejtë.",
  "Përkujtim të këndshëm ndaj të dyve kemi lënë në popujt e\r\nmëvonshëm.",
  "(Përkujtimin) “Selamun” - qofshin të mëshiruar Musai dhe Haruni.",
  "Kështu, në këtë mënyrë Ne i shpërblejmë bamirësit.",
  "Vërtet, ata të dy ishin besimtarë nga robërit Tanë.",
  "Edhe Iljasi ishte prej të dërguarve Tanë.",
  "Kur ai popullit të vet i tha: “A nuk jeni kah frikësoheni?”",
  "A e adhuroni “Ba’ël-in” (emër i një statuje), e braktisni adhurimin\r\nndaj më të mirit që është Krijues?",
  "Allahun, Zotin tuaj e të prindërve tuaj të hershëm!!”",
  "Ata e përgënjeshtruan, prandaj ata medoemos janë të sjellë në\r\nxhehenem.",
  "Me përjashtim të robërve besnikë ndaj Allahut.",
  "Edhe ndaj tij kemi lënë përkujtim të mirë në të ardhshmit.",
  "“Selamun” - qoftë i mëshiruar Iljasi (ose edhe besimtarët e Iljasit).",
  "Kështu, në këtë mënyrë Ne i shpërblejmë bamirësit.",
  "S’ka dyshim, ai ishte besimtar nga robërit Tanë.",
  "Edhe Luti, pa mëdyshje ishte prej të dërguarve Tanë.",
  "Kur Ne e shpëtuam atë dhe tërë familjen e tij bashkë,",
  "përveç një plake (grua e tij) që mbeti me të dënuarit.",
  "Pastaj të tjerët i rrënuam.",
  "E ju (mekas) me siguri kaloni atypari në mëngjes (ditën)",
  "“e në mbrëmje (natën). Pra, a nuk mblidhni mend?",
  "Edhe Junusi ishte një nga të dërguarit Tanë.",
  "Kur iku tek anija që ishte e mbushur plot (udhëtarë).",
  "E ai mori pjesë në short, po humbi (i ra shorti atij).",
  "Dhe atë e gëlltiti peshku duke qenë se ishte që e meritoi qortimin.",
  "E sikur të mos ishte ajo që ai kishte qenë prej atyre që shumë e\r\npërmendin Zotin,",
  "ai do të mbetej në barkun e tij deri në Ditën e Ringjalljes.",
  "E Ne e hodhëm në një tokë pa bimë (shkretëtirë), ndërsa ai ishte\r\ni sëmurë.",
  "Dhe Ne bëmë që për të të mbijë një bimë (t’i bëjë hije) nga\r\nkungulli.",
  "Ne (pastaj) e dërguam atë te njëqind mijë e më shumë.",
  "E ata i besuan, e Ne ua vazhduam atyre të përjetojnë për deri në\r\nnjë kohë.",
  "E ti (Muhamed) pyeti ata (idhujtarët): “A të Zotit tënd janë\r\nvajzat, kurse të tyre djemtë?”",
  "Apo Ne i krijuam engjëjt femra, e ata ishin dëshmitarë (kur Ne i\r\nkrijuam engjëjt femra)?!",
  "Vini re se si ata nga trillimet e tyre thonë:",
  "“Allahu ka lindur!” S’ka dyshim, se ata janë gënjeshtarë (kur thonë\r\nse engjëjt janë bijat e Zotit).",
  "A thua vajzat Ai i ka bërë më të zgjedhura se djemtë?",
  "Po ç’keni ju kështu, si po gjykoni ashtu?",
  "A nuk jeni duke menduar?",
  "A mos keni ju ndonjë argument të sigurt?",
  "Silleni pra, librin tuaj, nëse është si thoni ju!",
  "Ata (idhujtarët) pohuan mes Tij e mes engjëjve (xhinëve)\r\nlidhmëri farefisnore, po xhinët e dinë se ata (idhujtarët) janë të hedhur\r\nnë zjarr.",
  "Allahu është i pastër nga ajo çka i përshkruajnë.",
  "Ata (engjëjt) janë vetëm robër të sinqertë të Zotit (ata nuk i\r\npërshkruajnë gjë).",
  "E as ju dhe as ata që i adhuroni,",
  "nuk mund ta vini në sprovë askënd ndaj Atij (besimit në Zotin),",
  "përveç atij që është i gjykuar për xhehenem.",
  "E nuk ka prej nesh (grupit të engjëjve), që nuk e ka vendin\r\n(detyrën, pozitën) e vet të njohur.",
  "Edhe ne (engjëjt) jemi të rreshtuar (në adhurim),",
  "Dhe ne jemi që i bëjmë tesbih (mohojmë se Ai ka të meta).",
  "Po edhe pse ata ishin që thoshin:",
  "Sikur të gjendej tek ne ndonjë libër nga të parët,",
  "ne do të ishim robër të Allahut, të sinqertë.",
  "Po (kur iu erdhi libri) ata e mohuan atë (Kuranin), e më vonë do\r\ntë kuptojnë.",
  "E tashmë fjala (premtimi) e jonë u është dhënë më parë robërve\r\ntanë të dërguar,",
  "se ata, pa dyshim do të jenë të ndihmuar.",
  "Dhe se ushtria jonë do të jenë ata ngadhënjyesit.",
  "Prandaj për një kohë, ti (Muhamed) hiqju tyre.",
  "E ti vështroji ata, se edhe ata do ta shohin (ndihmën tonë ndaj\r\njuve besimtarëve).",
  "A mos po kërkojnë shpejtimin e ndëshkimit tonë?",
  "E kur të vjen ai (dënimi) në territorin e tyre, mëngjes i shëmtuar\r\ndo të jetë për ata, që iu ishte tërhequr vërejtja.",
  "E ti largohu për një kohë prej tyre,",
  "Dhe ti vështroji, se edhe ata më vonë do të shohin.",
  "I Pastër e i Lartë është Zoti yt, Zoti i Gjithfuqishëm nga ajo që\r\nata i përshkruajnë.",
  "Çdo e mirë qoftë ndaj të dërguarve.",
  "Dhe lavdia i qoftë Allahut, Zotit të gjithësisë!",
  "Sad, betohem në Kuranin, që është përplot përkujtime (është i famshëm\r\ndhe s’ka dyshim se është mrekulli).",
  "Por ata që nuk besuan janë në kryeneçësi e kundërshtim.",
  "Sa gjenerata para tyre i kemi asgjësuar, të cilët lutën për shpëtim, po\r\nnuk ishte koha e shpëtimit.",
  "Ata (idhujtarët) habiten, sepse iu erdhi pejgamberi nga mesi i tyre,\r\ne mosbesimtarët thanë: “Ky është magjistar, gënjeshtar”.",
  "A mendon ai t’i bëjë zotat Një Zot? Vërtet, kjo është gjë shumë e\r\nçuditshme!",
  "Paria nga mesi i tyre shkoi duke i thënë njëri-tjetrit: vazhdoni të\r\njeni të qëndrueshëm në adhurimin e zotave tuaj, pse kjo është një gjë\r\ne kurdisur.",
  "Ne nuk kemi dëgjuar diçka të këtillë në popullin (në fenë) e fundit;\r\nkjo nuk është tjetër, pos një trillim!",
  "A mos atij, nga mesi ynë iu zbrit Kurani? Jo, por ata janë në dyshim\r\nndaj Kuranit Tim, por edhe për shkak se ende nuk e kanë shijuar\r\ndënimin Tim.",
  "A mos i kanë ata depot e mëshirës së Zotit tënd, Ngadhënjyesit,\r\nDhuruesit!",
  "A mos është i tyre pushteti i qiejve e i tokës dhe çka ka ndërmjet\r\ntyre? Pra, le të rreken me shkaqet (deri në qiell e të komandojnë)!",
  "(Ata janë) Një ushtri e grupacioneve që është aty, ajo është e\r\nthyer.",
  "Përgënjeshtruan para tyre populli i Nuhut, Adi dhe Faraoni i\r\nngrehinave të mëdha.",
  "(Përgënjeshtruan) Edhe Themudi, edhe populli i Lutit, dhe\r\nbanorët e Ejkes. Ato ishin grupacione (kundërshtare).",
  "Secili prej tyre përgënjeshtroi të dërguarit, prandaj i gjeti dënimi\r\nIm.",
  "Po edhe këta nuk janë duke pritur tjetër vetëm se një ushtimë, që\r\nnuk ka të përsëritur.",
  "Ata edhe thanë: “Zoti ynë, ngutna pjesën tonë para Ditës së\r\nPërgjegjësisë (Gjykimit)!”",
  "Ti duro ndaj asaj që thonë ata, dhe përkujto robin Tonë Davudin,\r\ntë fuqishmin (në fe e trup), vërtet ai gjithnjë i drejtohej Allahut.",
  "Ne ia nënshtruam kodrat, që së bashku me të bënin tesbih mbrëmje\r\ne mëngjes,",
  "edhe shpezët e tubuara, të gjitha, vetëm Atij i ishin drejtuar.",
  "Ne ia forcuam edhe sundimin atij, i dhamë mençuri dhe aftësi në\r\ngjykime.",
  "A të ka arritur lajmi i palëve ndërgjykuese, kur kaluan prej së larti\r\nnë dhomën ku lutej.",
  "Kur hynë te Davudi, ai u frikësua prej tyre, po ata i thanë: “Mos\r\nki frikë, ne jemi dy palë në kundërshtim, që i kemi bërë padrejtë\r\nnjëri-tjetrit, prandaj ti gjyko me drejtësi mes nesh e mos shmang, dhe\r\nudhëzona në rrugë të drejtë”.",
  "Ky miku im i ka nëntëdhjetë e nëntë dele, ndërsa unë e kam vetëm\r\nnjë dhe më ka thënë: “Ma ler mua ta posedoj atë”! Dhe më rëndoi e\r\nmë mundi me fjalë!",
  "Ai (Davudi) tha: “Ai ka bërë padrejtësi ndaj teje me kërkimin\r\ne deles tënde (për t’ia bashkuar) te delet e veta. Është e vërtetë, se\r\nshumica prej ortakëve i bëjnë padrejtësi njëri-tjetrit, me përjashtim të\r\natyre që kanë besuar dhe punuar vepra të mira, por të tillë janë pak!”,\r\ne Davudi mendoi se Ne e kemi vënë në sprovë atë, prandaj kërkoi falje\r\nnga Zoti i vet, ra i përkulur dhe u pendua.",
  "Ne atë ia falëm atij dhe ai është i afërt te Ne dhe ka përfundim\r\n(ardhmëri) të mirë.",
  "O Davud: “Ne të kemi bërë sundimtar në tokë, e ti pra gjyko me\r\ndrejtësi mes njerëzve, e mos shko pas dëshirave, se ato të shmangin\r\nprej rrugës së Allahut. Ata që largohen prej rrugës së Allahut i pret\r\ndënim i rëndë, për shkak se e harruan Ditën e Përgjegjësisë\u0022.",
  "Ne nuk e krijuam qiellin e tokën dhe çka ka në mes tyre pa qëllim\r\n(shkel e shko), ai është mendim i atyre që nuk besuan, pra dënimi me\r\nzjarr është mjerim për ata që nuk besuan.",
  "A mos do t’i barazojmë ata që besuan dhe bënë vepra të mira me\r\nata që bënë shkatërrime në tokë, apo do t’i konsiderojmë njësoj si të\r\nruajturit prej të këqijave, si ata që janë mëkatarë?",
  "(Ky është) Libër i begatshëm, Ne ta shpallëm ty këtë, që t’i studiojnë argumentet e tij dhe që të marrin mësim prej tij ata që kanë\r\nmend.",
  "Ne Davudit i falëm Sulejmanin, rob shumë i mirë dhe shumë i\r\nkthyer nga Zoti.",
  "Kur në një parambrëmje iu shfaqën atij kuaj, që kur ishin të ndalur,\r\nrrinin gatitu në tri këmbë, e ishin edhe shumë të shpejtë.",
  "E ai tha: “Unë i dhashë përparësi dashurisë së kuajve, ndaj Zotit\r\ntim, derisa (dielli) u fsheh dhe perëndoi”.",
  "“M’i ktheni ata mua!” Atëherë filloi t’u mëshojë këmbëve e qafave.",
  "Ne e sprovuam Sulejmanin dhe i hodhëm në fronin e tij një trup,\r\ne pastaj ai u pendua.",
  "Tha: “Zoti im, më fal (gabimin), më dhuro asi pushteti që askush\r\npas meje nuk do ta ketë; vërtet, Ti je Dhuruesi më i madh.",
  "Ne ia nënshtruam erën, që sipas urdhrit të tij ajo të ecë lehtë dhe\r\nnga të dëshirojë ai.",
  "Ndërsa djajtë (ia nënshtruam) për çdo ndërtim dhe zhytje në ujë.",
  "Dhe të tjerët (djaj), që ishin të lidhur në pranga.",
  "Ky është shpërblimi Ynë, e ti dhuro ose mos dhuro për këtë nuk\r\npërgjigjesh.",
  "Ai vërtet ka vend të lartë te Ne dhe ardhmëri të mirë.",
  "Përkujto edhe robin tonë Ejubin, kur me lutje iu drejtua Zotit të\r\nvet: “Djalli më ka goditur me mundim e dhembje!”",
  "Bjeri me këmbën tënde tokës! Ky është (ujë) i ftohtë, lahesh dhe\r\npi.",
  "E nga mëshira Jonë dhe mësim për ata që kanë të menduar, Ne ia\r\nfalëm familjen e tij dhe po aq sa ishin ata.",
  "E merre me dorën tënde një deng thupra dhe bjeri me të, e mos e\r\nthyej betimin! Vërtet, Ne e gjetëm atë të durueshëm. Sa rob shumë i\r\nmirë ishte ai dhe i kthyer te Zoti.",
  "Përkujto robërit tanë Ibrahimin, Is’hakun, Jakubin, që ishin të\r\nfortë në zbatimin e detyrave dhe largpamës në fe.",
  "Ne i pajisëm ata me një virtyt të posaçëm, me përkujtim ndaj botës\r\ntjetër.",
  "S’ka dyshim, se ata ishin te Ne prej të zgjedhurve më të mirë.",
  "Përkujto Ismailin, Eljesan, Dhelkiflin, që të gjithë prej të\r\nzgjedhurve.",
  "Ky është një përkujtim. E është e sigurt, se ata që janë të ruajtur\r\nkanë një ardhmëri të mirë.",
  "Xhenetet e Adnit janë me dyer të hapura për ata.",
  "Aty do të jenë të mbështetur në kolltukë dhe kërkojnë pemë e pije\r\ntë llojeve të ndryshme.",
  "Ata kanë pranë vetes (hyri) sypërulura të një moshe.",
  "Këto janë ato që premtoheshit për Ditën e Llogarisë.",
  "Ky është furnizimi Ynë, i cili nuk ka të mbaruar.",
  "Kjo është kështu. E për sa u përket atyre që nuk besuan, ata kanë\r\nnjë ardhmëri shumë të keqe,",
  "xhehenemin që do të hidhen në të, e sa djep i shëmtuar është ai.",
  "Ky është ujë i valë dhe i ndyrë; le ta shijojnë atë!",
  "I presin edhe dënime të tjera të llojllojta sikurse ai.",
  "Ky është një grumbull që bashkohet me ju (u thonë engjëjt parisë):\r\n“Mos paçin komoditet, as mirëseardhje (thonë paria)!” Ata janë që do\r\ntë digjen në zjarr.",
  "Ata (të shtypurit) thonë: “Jo, juve mos ju qoftë as mirëseardhja,\r\nas komoditeti; ju jeni që na e përgatitët këtë!” Sa vendqëndrim i keq\r\nështë!",
  "O Zoti ynë, thonë ata: “Atij që na e bëri këtë shtoja dyfish dënimin\r\nnë zjarr!”",
  "Dhe thonë: “Ç’është që nuk po i shohim disa burra, që ne i\r\nkonsideronim prej të këqijve.",
  "E që i kemi pas marrë ata në tallje, a mos na u ka larguar shikimi\r\nprej tyre?”",
  "Kjo armiqësi ndërmjet banuesve të zjarrit është e vërtetë.",
  "Thuaj: “Unë jam vetëm këshillues, e nuk ka ndonjë të adhuruar\r\ntjetër të vërtetë përpos Allahut Një, Ngadhënjyesit.",
  "Zot i qiejve e i tokës dhe ç’ka midis tyre, i Plotfuqishmi, Mëkatfalësi”.",
  "Thuaj: “Ky (Kurani) është një kumtesë e madhe,",
  "së cilës ju ia ktheni shpinën!\u0022",
  "Unë nuk kam pasur kurrfarë dije për elitën e lartë (melaiket), kur\r\nata bënë polemikë (rreth Ademit).",
  "Mua nuk më shpallet tjetër vetëm se, unë nuk jam tjetër pos një\r\ntërheqës i hapët i vërejtjes!",
  "Kur Zoti yt iu tha engjëjve: “Unë po krijoj një njeri nga balta,",
  "dhe kur ta kem përsosur atë dhe t’i kem dhënë nga ana Ime shpirt,\r\nju menjëherë përuljuni atij (në sexhde)”.",
  "Engjëjt të gjithë së bashku iu përulën,",
  "përveç Iblisit që ishte kryelartë dhe që u bë prej jobesimtarëve.",
  "(Zoti) Tha: “O Iblis, çfarë të pengoi ty t\u0027i përulesh atij, që Unë\r\nvetë e krijova me dy Duart e Mia? A bëre kryeneçësi, apo ke qenë prej\r\natyre që e mbajnë veten lart?”",
  "Ai (Iblisi) tha: “Unë jam më i mirë prej tij, mua më ke krijuar nga\r\nzjarri, e atë e krijove nga balta!”",
  "(Zoti) Tha: “Dil pra prej tij (prej xhenetit), ti je i mallkuar.",
  "Dhe largimi prej mëshirës Sime ka për të përcjellë deri në Ditën\r\ne Gjykimit!”",
  "Ai tha: “Zoti im, më jep afat deri në Ditën e Ringjalljes!”",
  "(Zoti) Tha: “Po, je prej atyre të afatizuarve,",
  "deri në kohën e Ditës së Caktuar!”",
  "Ai tha: “Betohem në madhërinë Tënde, kam për t’i shmangur prej\r\nrrugës së drejtë që të gjithë,",
  "përveç atyre që janë të sinqertë nga robërit eTu!”",
  "(Zoti) Tha: “E vërteta është, e Unë e flas vetëm të vërtetën:",
  "Unë do ta mbush xhehenemin me ty dhe me të gjithë ata që vijnë\r\npas teje!”",
  "Thuaj (Muhamed): “Unë nuk kërkoj prej jush ndonjë shpërblim,\r\ndhe unë nuk jam prej atyre që bëjnë trillime”.",
  "Ky (Kur ani) nuk është tjetër vetëm se këshillë për botët.",
  "E ju gjithsesi do ta kuptoni pas pak kohe vërtetësinë e tij.",
  "Zbritja e librit është prej Allahut, të Gjithfuqishmit, më të Urtit.",
  "Ne ta shpallëm ty librin për hir të së vërtetës, prandaj ti adhuroje\r\nAllahun, duke qenë i sinqertë në adhurimin e Tij!",
  "Vini re! Adhurim i sinqertë është vetëm ai për Allahun! Ndërsa\r\nata që në vend të Tij adhurojnë miq të tjerë (duke thënë): Ne nuk i\r\nadhurojmë ata për tjetër, vetëm që të na afrojnë sa më afër Allahut,\r\ns’ka dyshim se Allahu do të gjykojë mes tyre për atë që ata ishin në\r\nkundërshtim. E është e vërtetë, se Allahu nuk udhëzon në rrugë të\r\ndrejtë atë që është gënjeshtar, jobesimtar.",
  "Sikur të kishte dashur Allahu të ketë fëmijë, do të zgjidhte atë që\r\ndëshiron nga çka Ai vetë krijon. I pastër është Ai! Ai është Allahu, i\r\nVetmi, i Plotfuqishmi!",
  "Ai krijoi qiejt e tokën me qëllim të caktuar; Ai natën ia mbështjell\r\n(vendit të) ditës dhe ditën ia mbështjell natës; Ai nënshtroi diellin\r\ndhe hënën, që secili lëviz deri në një afat të caktuar, pra Ai është\r\nNgadhënjyesi, Mëkatfalësi.",
  "Ai ju krijoi juve prej një njeriu, mandej prej tij e krijoi palën (çiftin)\r\ne tij dhe Ai krijoi për juve tetë nga çiftet e kafshëve. Ai u krijon juve\r\nnë barqet e nënave tuaja, krijim (etapë) pas krijimi në tri errësira. Ky\r\nështë Allahu, Zoti juaj, vetëm i Tij është pushteti, nuk ka të adhuruar\r\ntjetër me të drejtë pos Tij. E si pra, i shmangeni (adhurimit të Tij)?",
  "Nëse ju nuk besoni, Allahu nuk është nevojtar për ju; megjithatë\r\nAi nuk është i kënaqur me mosbesimin e robërve të Vet, e nëse jeni\r\nmirënjohës ndaj Tij, Ai e pëlqen atë për ju. Ndërkaq nuk do ta bartë\r\nasnjë mëkatar barrën e tjetrit. Pastaj e ardhmja juaj është vetëm te\r\nZoti juaj, e Ai do t’ju njoftojë me atë që keni vepruar. Vërtet, Ai e di\r\nshumë mirë se çka mbajnë zemrat.",
  "E kur e godet njeriun ndonjë e keqe (ndonjë dëm), ai e lut Zotin\r\ne vet duke kërkuar ndihmë vetëm prej Tij, e kur nga ana e Tij i jep\r\nndonjë të mirë (ia largon të keqen), ai e harron atë që më parë i është\r\nlutur Atij, dhe i përshkruan shokë Allahut për të larguar (njerëzit) nga\r\nrruga e Tij. Thuaj: “Kënaqu për pak kohë me mosbesimin tënd, se ti\r\npa dyshim je nga banuesit e zjarrit!”",
  "A jobesimtari e ka gjendjen më të mirë) Apo ai që kohën e natës e\r\nkalon në adhurim, duke bërë sexhde, duke qëndruar në këmbë, i ruhet\r\n(dënimit të) botës tjetër dhe shpreson në mëshirën e Zotit të vet?\r\nThuaj: “A janë të barabartë ata që dinë dhe ata që nuk dinë?” Vërtet,\r\nvetëm të zotët e mendjes marrin mësim.",
  "Thuaj: “O robërit e Mi që keni besuar, kini frikë ndaj Zotit tuaj.\r\nAta që bënë mirë në këtë jetë, kanë të mirë të madhe, e Toka e Allahut\r\nështë e gjerë, ndërsa të durueshmve iu jepet shpërblimi i tyre pa masë!”",
  "Thuaj: “Unë jam i urdhëruar ta adhuroj Allahun, të jem i sinqertë\r\nnë adhurimin ndaj Tij!”",
  "Dhe jam i urdhëruar të jem i pari i muslimanëve!",
  "Thuaj: “Unë i frikësohem dënimit të një Dite të Madhe, nëse\r\nkundërshtoj Zotin tim.",
  "Thuaj: “Vetëm Allahun e adhuroj, sinqerisht ndaj Tij e bëj\r\nadhurimin tim.",
  "E ju pra, adhuroni pos Tij çka të doni!” Thuaj: “Të dështuar në\r\nDitën e Kijametit janë ata që e kanë humbur veten dhe familjen e vet.\r\nVini re: ky është ai dështimi i njëmendtë.",
  "Se ata do të kenë shtresa të zjarrit edhe sipër edhe përfundi. Me\r\nkëtë Allahu i frikëson robërit e Vet: “O robërit e Mi, më kini frikë\r\nMua!”",
  "Ndërkaq ata që u larguan prej adhurimit të idhujve dhe iu drejtuan\r\nAllahut, ata kanë gëzim të madh, e ti përgëzoji pra robërit e Mi,",
  "të cilët i dëgjojnë fjalët dhe pasojnë atë më të mirën prej tyre! Të\r\ntillët janë ata që Allahu i udhëzoi në rrugën e drejtë dhe të tillët janë\r\nata të mençurit.",
  "E, atij që i është përcaktuar vendimi për dënim, a mund ta shpëtosh\r\nti prej zjarrit?",
  "Ndërkaq, ata që u ruajtën për hir të Zotit të tyre, për ta do të ketë\r\ndhoma të ndërtuara njëra mbi tjetrën, nën të cilat rrjedhin lumenjtë.\r\nPremtim i Allahut, e Allahu nuk e thyen premtimin.",
  "A nuk e sheh, se Allahu lëshon ujë nga qielli dhe atë e shpërndan\r\nnë tokë nëpër burime, mandej me të mbijnë bimë të llojeve dhe të\r\nngjyrave të ndryshme, pastaj ajo thahet dhe ti e sheh atë të zverdhur\r\ndhe pastaj e bën atë të llomitur. S\u0027ka dyshim, se në këtë ka argument\r\npër të zotët e mendjes.",
  "Atij që Allahu ia ka zgjeruar kraharorin për besimin islam, ai\r\nështë në një dritë të sigurt prej Zotit të vet. Të mjerë janë ata, që nga\r\nzemërfortësia e tyre nuk përmendin Allahun, të tillët janë në humbje\r\ntë qartë.",
  "Allahu e shpalli të folmen më të mirë, librin, të ngjashëm në\r\nmrekulli, të përsëritur herë pas here (me këshilla e dispozita), që prej\r\n(dëgjimit të) tij rrënqethen lëkurat dhe zemrat e tyre. Ky (libër) është\r\nudhëzim i Allahut, me të udhëzon atë që do. E atë që Allahu e lë të\r\nhumbur, për të nuk ka ndonjë udhëzues.",
  "E ai që me fytyrën e vet mbrohet nga dënimi në Ditën e Kijametit\r\n(a është i njëjtë me atë të shpëtuarin)? Kur mizorëve iu thuhet:\r\n“Përjetoni të keqen e asaj që punuat!”",
  "Edhe ata para tyre përgënjeshtruan (pejgamberët), por iu erdhi\r\nndëshkimi nga nuk e menduan.",
  "Allahu iu bëri të përjetojnë në këtë jetë poshtërimin, por dënimi i\r\nbotës tjetër është edhe më i madh, sikur ta dinin ata.",
  "Ne iu kemi sjellë njerëzve në këtë Kuran shembuj nga çdo lëmi e\r\nnevojshme, ashtu që ata të marrin përvojë (mësim),",
  "duke qenë Kuran arabisht, që nuk ka kundërthënie, me qëllim që\r\ntë ruhen prej rrugës së gabuar.",
  "Allahu solli një shembull: Një njeri (rob) në posedimin e të cilit\r\nishin ortakë pa marrëveshje mes vete dhe një njeri (rob) që është\r\nthjesht në posedimin e një njeriu. A janë ata të dy të një lloji (të një\r\ngjendjeje)! Lavdërimi i takon vetëm Allahut, por ç’bën shumica e tyre\r\nnuk e dinë.",
  "Ti do të jesh i vdekur, e edhe ata do të jenë të vdekur.",
  "E pastaj, në Ditën e Kijametit pranë Zotit tuaj do të grindeni mes\r\nvete e Ai gjykon.",
  "E kush është më mëkatar, se ai që flet të pavërtetën ndaj Allahut,\r\ndhe se ai që kur i erdhi e vërteta (Kurani), e përgënjeshtroi? A nuk\r\nështë në xhehenem vendqëndrimi për jobesimtarët?",
  "E ai që e solli të vërtetën dhe ai që e vërtetoi atë, të tillët janë ata\r\ntë ruajturit.",
  "Ata te Zoti i tyre kanë çkado që dëshirojnë, e ai është shpërblimi\r\ni bamirësve.",
  "Allahu do t’ua shlyejë atyre edhe më të keqen që e punuan, dhe do\r\nt’u japë shpërblime më të mira për atë që punuan.",
  "A nuk është Allahu që i mjafton robit të vet (Muhamedit)? E ata\r\ntë frikësojnë ty me të tjerët pos Tij. Po atë që e ka humbur Allahu, për\r\ntë nuk ka udhëzues!",
  "Atë që Allahu e drejton, atë nuk ka kush që mund ta humbë; a nuk\r\nështë Allahu i Gjithëfuqishëm që ndërmerr ndëshkime?",
  "Po nëse i pyet ata, se kush i krijoi qiejt e tokën, sigurisht ata do të thonë: “Allahu!” Ti thuaju: “Më tregoni pra, për ata që i adhuroni\r\npos Allahut, nëse Allahu më godet mua me ndonjë të keqe, a mund\r\nta largojnë ata atë të keqe, ose nëse Allahu dëshiron ndonjë të mirë\r\nndaj meje, a mund ta pengojnë ata të mirën e Tij?” Thuaju: “Mua më\r\nmjafton Allahu. Vetëm Atij i mbështeten të mbështeturit”.",
  "Thuaj: “O populli im, veproni sipas gjendjes suaj, e edhe unë veproj\r\nsipas times e më vonë do ta dini,",
  "se cilit do t’i vijë dënimi që e poshtëron dhe do ta godasë dënim\r\ni përjetshëm!\u0022",
  "Ne ta shpallëm ty librin me argumente për njerëz, e kush orientohet\r\nnë rrugën e vërtetë, ai e ka për vete, e kush e humb ai i bën dëm vetëm\r\nvetes, e ti nuk je garantues i tyre.",
  "Allahu i merr shpirtrat kur është momenti i vdekjes së tyre (i\r\nvdekjes së trupave të tyre), e edhe atë që është në gjumë e nuk ka\r\nvdekur, e atij që i është caktuar vdekja e mban (nuk e kthen), e atë\r\ntjetrin (që nuk i është caktuar vdekja, por është në gjumë), e lëshon (të\r\nkthehet) deri në afatin e caktuar. Vërtet, në këto ka argumente për një\r\npopull që mendon.",
  "A mos kanë zgjedhur ndërmjetësues përveç Allahut? Thuaj: “A\r\nedhe pse janë që nuk posedojnë asgjë e as nuk kuptojnë”.",
  "Thuaj: “I tërë shefaati (ndërmjetësimi) i takon vetëm Allahut, i Tij\r\nështë pushteti i qiejve dhe i tokës, e më vonë vetëm tek Ai ktheheni”.",
  "Kur përmendet vetëm Allahu, zemrat e atyre që nuk besojnë botën\r\ntjetër neveriten, e kur përmenden, përveç Atij të tjerë, ata gëzohen.",
  "Thuaj: “O Allah, Krijues i qiejve e i tokës, Njohës i të fshehtës\r\ndhe i të dukshmes, Ti je që gjykon mes robërve të Tu për atë që ata\r\nkundërshtoheshin”.",
  "E sikur të ishte e atyre që nuk besuan, e tërë ajo çka ka në tokë, e\r\nedhe një herë aq, ata do ta jepnin kompensim për t’i shpëtuar dënimit\r\ntë tmerrshëm në Ditën e Kijametit. E prej Allahut do t’u prezentohet\r\n(lloji i dënimit), çka as nuk kanë mundur ta mendojnë.",
  "Dhe do t’u dalin në shesh të këqijat që i kanë punuar dhe i përfshin\r\nata ajo me të cilën talleshin.",
  "Kur e godet njeriun ndonjë e keqe, ai na lutet Neve, e kur nga ana\r\nJonë ia shndërrojmë atë në ndonjë të mirë ai thotë: “Kjo më është\r\ndhënë në bazë të dijes sime!” Jo, por ajo është një sprovë, por shumica\r\ne tyre nuk e dinë.",
  "Ashtu patën thënë edhe ata që ishin para tyre, por atyre nuk iu\r\nbëri dobi ajo çka kishin fituar.",
  "Ata i goditën të këqijat që i kishin punuar. Edhe prej këtyre, ata që\r\nbënë zullum do t’i godasin të këqijat e veprave të tyre dhe nuk mund\r\nt’i shpëtojnë asaj (goditjeje).",
  "A nuk e dinë ata, se Allahu i jep furnizim të plotë atij që do, e\r\nedhe i jep pak atij që do. Edhe në këto ekzistojnë fakte për një popull\r\nqë beson.",
  "Thuaj: “O robërit e Mi, të cilët e keni ngarkuar me shumë\r\ngabime veten tuaj, mos e humbni shpresën ndaj mëshirës së Allahut,\r\npse vërtetë Allahu i falë të gjitha mëkatet (pas pendimit), Ai është\r\nShumëfalës dhe Mëshirues i madh!”",
  "Dhe kthehuni te Zoti juaj dhe përuljuni Atij para se t’iu vijë\r\ndënimi, se pastaj nuk do të ketë kush t’ju ndihmojë.",
  "Dhe përmbajuni asaj më të mirës, që iu është shpallur nga Zoti\r\njuaj, para se t’ju vijë dënimi befas e ju të mos dini.",
  "Dhe të mos thotë ndokush: “O i mjeri unë, që kam lënë mangut\r\nrespektimin ndaj Allahut dhe që kam qenë prej atyre që talleshin!”",
  "Ose të mos thotë: “Ah? Sikur të më kishte udhëzuar Allahu (në\r\nrrugë të drejtë) e të kisha qenë prej atyre që janë të ruajtur!”",
  "Apo, kur ta shohë dënimin të thotë: “Sikur të isha kthyer edhe një\r\nherë, e të isha bërë prej atyre bamirësve!”",
  "Jo, ty të patën ardhur argumentet e Mia, e ti i përgënjeshtrove ato,\r\nu bëre kryeneç dhe ishe prej atyre që nuk besuan.",
  "E ata që bënë gënjeshtër ndaj Allahut do t’i shohësh në Ditën e\r\nKijametit, fytyrat e tyre të nxira. A nuk është në xhehenem vendi i\r\narrogantëve?",
  "Ndërsa Allahu do t’i shpëtojë me atë suksesin e tyre ata që kishin\r\nqenë të ruajtur. Ata nuk do t’i kapë e keqja e as nuk do të jenë të\r\nshqetësuar.",
  "Allahu është Krijues i çdo sendi dhe Ai ëshë Mbikëqyrës ndaj\r\nçdo gjëje.",
  "Vetëm tek Ai janë çelësat e qiejve e të tokës, ndërsa ata që nuk i\r\nbesuan argumentet e Allahut, të tillët janë ata të dështuarit.",
  "Thuaj: “O ju injorantë, a mos më thirrni të adhuroj tjetër, në vend\r\ntë Allahut?”",
  "Vërtet, ty të është shpallur, e edhe atyre para teje: “Nëse i bën\r\nshok (Allahut), veprat e tua janë të asgjësuara dhe ti do të jesh prej të\r\nhumburve.",
  "Prandaj, vetëm Allahun adhuroje dhe bëhu mirënjohës!”",
  "Ata nuk e çmuan Allahun me atë madhështinë që i takon, ndërsa\r\nnë Ditën e Kijametit e tërë toka është në Grushtin e Tij, e qiejt të\r\nmbështjellë në të Djathtën (Dorën) e Tij. Ai është i Pastër nga të\r\nmetat dhe Ai është i Lartë nga çka ata i shoqërojnë!",
  "Dhe i fryhet Surit dhe bie i vdekur çka ka në qiej dhe çka ka në\r\ntokë, përveç atyre që do Allahu (të mos vdesin), pastaj i fryhet atij\r\nherën tjetër, kur ja, të gjithë ata të ngritur e presin (urdhrin e Zotit).",
  "Toka është ndriçuar me dritën e Zotit të vet, libri (shënimet mbi\r\nveprat) është vënë pranë dhe sillen pejgamberët e dëshmitarët, e\r\nkryhet mes tyre gjykimi me drejtësi, e atyre nuk iu bëhet padrejtësi.",
  "Dhe çdo njeri shpërblehet për atë që ka vepruar, e Ai më së miri\r\ne di se ç’punuan.",
  "E ata që nuk besuan sillen në grupe te xhehenemi, e kur arrijnë tek\r\nai dyert e tij hapen e roja e tij iu thotë atyre: “A nuk iu patën ardhur\r\njuve të dërguar nga mesi juaj t’ju lexojnë shpalljet e Zotit tuaj, t’ju\r\ntërheqin vërejtjen për ballafaqimin tuaj në këtë ditë?” Po, (na kanë\r\nardhur...) thonë ata, por fjala (vendimi) e dënimit domosdo është bërë\r\nrealitet kundër jobesimtarëve!",
  "U thuhet: “Hyni nëpër dyer të xhehenemit, aty do të jeni\r\npërgjithmonë, sa vend i keq është për kryeneçët!”",
  "E ata që ishin të devotshëm ndaj Zotit të tyre, sillen në grupe te\r\nxheneti, e kur arrijnë aty dyert e tij i gjejnë të hapura dhe roja e tij iu\r\nthotë atyre: “Selamun alejkum” - qofshi të shpëtuar, ishit të pastër,\r\nprandaj hyni në të, aty do të jeni përgjithmonë.",
  "E ata (të xhenetit) thanë: “Falënderuar qoftë Allahu, i cili\r\npremtimin e Vet e bëri realitet ndaj nesh dhe na e la në disponim\r\ntokën e xhenetit, që të vendosemi aty ku të duam! Sa shpërblim i mirë\r\nështë i atyre që vepruan drejt\u0022.",
  "E do t’i shohësh engjëjt të rreshtuar përreth Arshit, e madhërojnë\r\nme falënderim Zotin e vet. E në mes tyre (njerëzve) kryhet gjykimi\r\nme drejtësi dhe thuhet: “(prej të gjithëve) Lavdëruar qoftë vetëm\r\nAllahu, Zoti i botëve!”",
  "Ha, Mim.",
  "Kjo shpallja e librit është prej Allahut, Fuqiplotit, të Gjithëdijshmit,",
  "cili fal mëkatin dhe pranon pendimin, dhe që është Ndëshkues i\r\nashpër, por edhe Bamirës. Nuk ka të adhuruar tjetër me meritë përveç\r\nAtij. Tek Ai është e ardhmja e çdokujt.",
  "Rreth argumenteve të Allahut nuk kundërshton kush, pos atyre që\r\nnuk besuan; pra ty të mos mashtrojë lëvizja e tyre nëpër qytete.",
  "Populli i Nuhut dhe grupacione pas tyre patën përgënjeshtruar\r\npërpara këtyre (idhujtarëve), dhe secili popull (që përgënjeshtroi) u përpoq ta asgjësojë të dërguarin e vet dhe e luftoi me çështje të kota,\r\nnë mënyrë që me ato deshi ta likuidojë të vërtetën, e Unë i ndëshkova\r\nata, e çfarë ishte ndëshkimi Im ndaj tyre?",
  "Po ashtu, ka marrë fund vendimi i Zotit tënd (për dënim) kundër\r\natyre që nuk besuan, se ata janë banues të zjarrit.",
  "Ndërsa ata (engjëjt) që e bartin Arshin edhe ata që janë përreth e tij,\r\nlartësojnë me falënderim Zotin e tyre, i besojnë Atij dhe i luten Atij\r\nt’i falë ata që besuan (duke thënë): “Zoti ynë, Ti me mëshirën dhe me\r\nditurinë Tënde ke përfshirë çdo send, prandaj falja atyre që u penduan\r\ndhe ndoqën rrugën Tënde, edhe ruaji ata nga dënimi i xhehenemit!",
  "Zoti ynë, futi në xhenete të Adnit, të cilat ua ke premtuar, ata dhe\r\nkush ishte i mirë prej etërve të tyre, grave të tyre dhe pasardhësve të\r\ntyre. Vërtet, Ti je Ngadhënjyesi, i Urti!",
  "Dhe ruaji ata prej të këqijave, pse atë që e mbron Ti atë ditë prej të\r\nkëqijave, Ti e ke mëshiruar atë, e ai është ai shpëtimi i madh”.",
  "S’ka dyshim, se ata që nuk besuan do të thirren (do t’iu thuhet):\r\n“Hidhërimi i Allahut pse u ftuat të besoni e ju nuk besuat (në Dunja),\r\nështë më i madh se urrejtja juaj ndaj vetes”.",
  "Ata (jobesimtarët) thonë: “Zoti ynë, na bëre të vdesim dy herë dhe\r\nna ngjalle dy herë, e ne pranuam për mëkatet tona, pra a ka ndonjë\r\nrrugëdalje?”",
  "Ky (dënim) është, pse kur bëhej thirrja për të besuar Allahun Një,\r\nju e mohuat, e nëse i përshkruhej shok Atij ju besuat, pra i tërë sundimi\r\nështë në Duart e Allahut, të Lartit, të Madhëruarit!",
  "Ai (Allahu) është që po ua dëfton juve argumentet e veta, që ju\r\nsjell furnizim prej qiellit (shiun), por përveç atyre që janë të kthyer te\r\nZoti, të tjerët nuk marrin mësim.",
  "Pra, adhurojeni Allahun me një adhurim të sinqertë ndaj Tij, edhe\r\npse jobesimtarët e urrejnë atë (adhurimin).",
  "Ai (Allahu) është i pozitës më të lartë, i zoti i Arshit; Ai me\r\nurdhrin e vet ia sjell shpirtin (shpalljen) atij që do nga robërit e vet,\r\npër t’ua tërhequr vërejtjen ndaj Ditës së Takimit (të Kijametit).",
  "Ditës kur ata do të dalin (prej varrezave) në shesh, e Allahut nuk\r\nmund t’i fshihet asgjë e tyre. I kujt është pushteti sot? (bëhet pyetja). I\r\nAllahut, i Atij që është Një, i Fuqiplotit (është përgjigjja)!",
  "Sot shpërblehet çdo njeri me atë që ka vepruar. Sot nuk ka padrejtësi,\r\nAllahu llogarit shpejt.",
  "Ti tërhiqju atyre vërejtjen për Ditën e Kijametit, kur zemrat\r\ntë mllefosura arrijnë në fyt. Për zullumqarët nuk ka, as mik, e as\r\nndërmjetësues që i shkon fjala.",
  "Ai di për shikimin me cep të syve, e edhe për atë që e fshehin në\r\nzemra.",
  "Allahu gjykon me drejtësi, ndërsa ata që adhuronin tjetër pos Atij,\r\nata nuk kanë në dorë të gjykojnë asgjë. Allahu është Ai që dëgjon dhe\r\nsheh.",
  "A nuk udhëtuan ata nëpër tokë e të shohin se si ishte përfundimi i\r\natyre, që patën qenë para tyre? Ata ishin edhe më të fuqishëm se këta,\r\ne edhe lanë më shumë gjurmë në tokë, po Allahu i dënoi për shkak\r\ntë mëkateve të tyre dhe nuk pat ndonjë që t’i mbrojë prej dënimit të\r\nAllahut.",
  "E ai (dënim ishte), për arsye se ata i mohuan argumentet e qarta, të\r\ncilat ua sillnin të dërguarit e tyre, prandaj Allahu i shkatërroi. Ai vërtet\r\nështë i Fuqishëm, Ndëshkues i ashpër.",
  "Ne e kemi pas dërguar Musain me argumente e fakte të qarta,",
  "te Faraoni dhe te Hamani e Karuni, e ata i thanë: “Magjistar e\r\ngënjeshtar!”",
  "Kur ua solli ai të vërtetën nga ana Jonë, ata thanë: “Vritni djemtë\r\ne atyre që i besuan atij, e lini të jetojnë gratë e tyre, por dredhitë e tyre\r\nnuk qenë tjetër pos dështim”.",
  "Faraoni tha: “Më lini mua ta vras Musain, e ai le ta thërrasë Zotin\r\ne vet, pse unë kam frikë, se po ua ndryshon fenë tuaj, ose po nxit\r\ntrazira në vend!”",
  "Musai tha: “Unë i jam mbështetur Zotit tim dhe Zotit tuaj, që të\r\nmë mbrojë prej çdo kryeneçi, që nuk i beson Ditës së Përgjegjësisë!\u0022",
  "Një njeri besimtar nga familja e faraonit që e fshihte besimin\r\ne vet tha: “A doni ta vrisni një njeri vetëm pse thotë Zoti im është\r\nAllahu, përderisa prej Zotit tuaj iu ka sjellë argumente? Nëse ai është\r\ngënjeshtar, për vete e ka gënjeshtrën, e nëse është i drejtë, juve do t’ju\r\ngodasë diçka nga ajo që ai ua premton. S’ka dyshim, se Allahu nuk\r\nudhëzon në rrugë atë që e tejkalon dhe është gënjeshtar.",
  "O populli im, sot pushteti është juaji në vend, po kush do të na\r\nmbrojë prej dënimit të Allahut, nëse ai na përfshin?” Faraoni tha:\r\n“Unë nuk kam mendim tjetër t’ju jap pos atij që ju thashë, dhe nuk\r\njam duke iu udhëzuar tjetër pos në rrugën e drejtë!”",
  "Ndërkaq ai që kishte besuar tha: “O populli im, unë kam frikë për\r\nju, se po iu gjen si i gjeti popujt e mëparshëm (grupet e mëparshme)!”",
  "Si rasti i popullit të Nuhut, të Adit, të Themudit dhe të atyre që\r\nishin pas. Allahu nuk bën padrejtësi ndaj robërve.",
  "O populli im, unë kam frikë për ju Ditën e Britmës (të Mjerimit),",
  "Ditën, kur nga frika ktheheni të ikni, e nuk ka kush ta prapësojë\r\nprej jush dënimin e Allahut. Atë që Allahu e lë të humbur, për të nuk\r\nka ndonjë që e drejton.",
  "Edhe Jusufi qysh herët ju pat ardhur me argumente të qarta, e ju\r\ngjithnjë ishit në dyshim ndaj asaj që ju pat sjellë, sa edhe kur vdiq ai,\r\nju patët thënë: “Allahu nuk do të dërgojë pas tij pejgamber!” Ashtu\r\nAllahu e bën të humbur atë që është i shfrenuar, i dyshimtë.",
  "Ata që duke mos pasur kurrfarë fakti pranë vetes polemizojnë\r\nrreth argumenteve të Allahut. Kjo (polemikë) shton\r\nurrejtje të madhe tek Allahu dhe tek ata që kanë besuar. Po\r\nkështu Allahu vulos çdo zemër të arrogantit, të zullumqarit.",
  "E faraoni tha: “O Haman, ndërtoma një pyrg, e ndoshta do t’i gjej\r\nrrugët.",
  "Rrugët e qiejve, e ta shoh Zotin e Musait, pse unë mendoj se ai\r\nështë gënjeshtar”. Dhe ashtu, faraonit iu duk e mirë vepra e tij e keqe\r\ndhe u shmang prej rrugës së drejtë, kështu që parashikimet e faraonit\r\nishin të asgjësuara.",
  "Ai që kishte besuar tha: “O populli im, ejani pas meje, e unë t’ju\r\nudhëzoj në rrugën e drejtë!",
  "O populli im, kjo jetë e kësaj bote, nuk është tjetër vetëm se një\r\npërjetim i përkohshëm, ndërsa bota tjetër është ajo e përhershmja.",
  "Kush bën ndonjë vepër të keqe, ndëshkohet vetëm për aq sa është\r\najo, e kush bën ndonjë vepër të mirë, qoftë mashkull a femër, por duke\r\nqenë besimtar, të tillët hyjnë në xhenet dhe aty shpërblehen pa masë.",
  "Dhe, o populli im, ç’është që unë ju thërras në shpëtim, e ju më\r\nthirrni për në zjarr?",
  "Më thirrni ta mohoj Allahun dhe adhuroj atë që nuk di asgjë për\r\ntë, ndërsa unë ju thërras për tek i Plotfuqishmi, Mëkatfalësi!",
  "Është e vërtetë se atij tek i cili më thirrni ju mua, nuk i takon\r\nadhurimi, as në Dunja, as në botën tjetër dhe se e ardhmja jonë është tek Allahu, e s’ka dyshim se të larguarit prej rrugës së drejtë, ata janë\r\nbanues të zjarrit.",
  "Juve do t’ju bieri ndërmend çka po ju them, e çështjen time ia\r\nbesoj Allahut; vërtet, Allahu i mbikëqyr robërit!”",
  "Dhe Allahu e shpëtoi atë (besimtarin) prej të këqijave që i kurdisën,\r\nndërsa ithtarët e faraonit i përfshiu dënimi më i keq.",
  "Ata i nënshtrohen zjarrit mëngjes e mbrëmje, e Ditën e Kijametit\r\n(iu thuhet engjëjve): “Ithtarët e faraonit futini në dënimin më të\r\nrëndë!”",
  "Dhe (përkujto) kur duke qenë në zjarr, ata grinden në mes vete,\r\ne të dobëtit iu thonë atyre të mëdhenjve: “Ne kemi qenë ithtarët tuaj\r\n(në Dunja), a mund të na largoni ndonjë pjesë të dënimit me zjarr?”",
  "Ata që kishin qenë pari thonë: “Ne të gjithë jemi në të!” Allahu ka\r\nvendosur në mënyrë të prerë mes njerëzve”.",
  "Dhe ata që janë në zjarr i thonë rojës së xhehenemit: “Luteni\r\nZotin tuaj të na e lehtësojë dënimin, bile një ditë!”",
  "Ata iu thonë: “A nuk iu patën ardhur juve të dërguarit tuaj me\r\nargumente të qarta?” Ata përgjigjen: “Po (na kanë ardhur)!”. “E pra (iu\r\nthotë roja), lutuni ju vetë, po lutja e jobesimtarëve është asgjë!”",
  "Ne patjetër do t’i ndihmojmë të dërguarit tanë në jetën e kësaj\r\nbote, edhe ata që besuan, e edhe në ditën e prezantimit të dëshmive.",
  "Në ditën kur zullumqarëve nuk iu bën dobi arsyetimi i tyre, ata\r\njanë të mallkuar dhe ata e kanë vendin më të keq.",
  "Vërtet, Ne Musait i dhamë udhëzimin, e Beni Israilëve iu lamë në\r\ntrashëgim librin.",
  "Ua lamë (librin) udhërrëfyes e përkujtues për të zotët e mendjes.",
  "Ti bëj durim, se premtimi i Allahut është i vërtetë, kërko falje për\r\nmëkatin tënd, lartësoje me falënderim Zotin tënd mbrëmje e mëngjes.",
  "Ata që kundërshtojnë shpalljen e Allahut pa pasur argument, nuk\r\nkanë tjetër në zemrat e tyre vetëm se një mendjemadhësi, me të cilën\r\nnuk do t’ia arrijnë qëllimit, e ti kërko mbrojtje tek Allahu, se Ai të\r\ngjitha i dëgjon dhe i sheh.",
  "S’ka dyshim, se krijimi i qiejve dhe i tokës është më i madh, se\r\nkrijimi i njerëzve, por shumica e njerëzve nuk e dinë.",
  "Nuk është i barabartë i verbri dhe ai që sheh, e as ata që besuan\r\ndhe bënë vepra të mira nuk janë të barabartë me të këqijtë, por pak\r\njeni duke marrë mësim.",
  "Kijameti gjithsesi do të vijë, aty nuk ka dyshim, por shumica e\r\nnjerëzve nuk besojnë.",
  "Zoti juaj ka thënë: “Më thirrni Mua, Unë ju përgjigjem, e ata që\r\nnga mendjemadhësia i shmangen adhurimit ndaj Meje do të hyjnë të\r\nnënçmuar në xhehenem”.",
  "Allahu është Ai, që juve ua bëri natën të pushoni në të, e ditën të\r\nndritshme. Allahu është dhurues ndaj njerëzve, por shumica e njerëzve\r\nnuk e falënderojnë.",
  "Ky është Allahu, Zoti juaj, Krijues i çdo sendi, nuk ka të adhuruar\r\ntë vërtetë pos Tij, e si prapësoheni?",
  "Kështu prapësohen ata që argumentet e Allahut i mohojnë.",
  "Allahu është Ai, që ua bëri tokën vendbanim e qiellin kulm, dhe ju\r\nformësoi, e formën tuaj e bëri më të mirë dhe ju pajisi me të mira. Ky\r\nështë Allahu, Zoti juaj, i Lartë pra është Allahu, Zoti i botëve!",
  "Ai është i Përjetshmi, s’ka të adhuruar të vërtetë pos Tij, pra\r\nadhurojeni Atë me adhurim të sinqertë ndaj Tij, falënderimi i qoftë\r\nvetëm Allahut, Zotit të Gjithësisë.",
  "Thuaj: “Unë jam ndaluar të adhuroj ata që ju i adhuroni pos\r\nAllahut, pasi mua më kanë ardhur argumente të qarta nga Zoti im,\r\ndhe jam urdhëruar t’i dorëzohem Zotit të çdo krijese\u0022.",
  "Ai (Allahu) është që ju krijoi juve (të parin tuaj) prej dheu, pastaj\r\nprej një pike uji, pastaj prej gjakut të ngjizur, mandej ju bën të lindeni\r\nsi foshnje e më vonë të arrini pjekurinë, e pastaj të plakeni, e ka prej\r\njush që vdes më heret, e që të gjithë të arrini afatin e caktuar dhe ashtu\r\ntë kuptoni realitetin.",
  "Ai është që jep jetë dhe sjell vdekje, e kur dëshiron një gjë Ai\r\nvetëm thotë: “Bëhu”, e ajo menjëherë bëhet.",
  "A nuk i sheh ata që kundërshtojnë argumentet e Allahut se si\r\nlargohen nga e vërteta?",
  "Ata janë që përgënjeshtruan librin (Kuranin) dhe atë me çka Ne i\r\ndërguam të dërguarit tanë, e më vonë ata do të kuptojnë.",
  "Atyre do t’iu vihen prangat dhe zinxhirët në qafat e tyre e do të\r\nzhyten",
  "në ujin e valë dhe pastaj do të digjen në zjarr.",
  "Mandej atyre iu thuhet: “Ku janë ata që i adhuronit,",
  "pos Allahut?” Ata thonë: “Na kanë humbur sysh, por jo, ne nuk\r\nkemi qenë që kemi adhuruar më parë ndonjë send!” Ja, kështu Allahu\r\ni humb jobesimtarët.",
  "Këtë (dënim) e keni, për shkak se gëzoheshit padrejtë në\r\nDunja (duke bërë mëkate etj.) dhe për shkak se krenoheshit (me\r\nmendjemadhësi).",
  "Hyni në dyert e xhehenemit (nëpër shtatë dyer); aty do të jeni\r\npërgjithmonë. E sa vend i shëmtuar është ai i kryeneçëve!",
  "Ti pra bëhu i durueshëm; premtimi i Allahut është i vërtetë. E\r\nne nëse të bëjmë të shohësh diçka nga ajo që iu premtojmë atyre (do\r\nta shohësh), ose nëse ta marrim jetën (pa parë asgjë, do ta shohësh dënimin e tyre në botën tjetër), e ata vetëm te Ne do të kthehen.",
  "Ne kemi dërguar pejgamberë para teje, për disa prej tyre të kemi\r\nnjoftuar me rrëfimet e tyre, e për disa sish nuk të kemi njoftuar, e asnjë\r\npejgamberi nuk i takoi të sjellë ndonjë argument, vetëm se me urdhrin\r\ne Allahut. E kur të vijë koha e caktuar nga Allahu zbatohet gjykimi\r\nme drejtësi, dhe aty atëherë dështojnë ata të kotit.",
  "Allahu është Ai, që për ju i krijoi kafshët, që disave t\u0027u hipni e prej\r\ndisave të ushqeheni.",
  "Ju prej tyre keni edhe dobi të tjera dhe që përmes tyre t’i plotësoni\r\nnevojat tuaja, duke hipur në to dhe me anë të anijeve barteni (udhëtoni).",
  "Dhe Ai është që ju mundësoi t’i shihni argumentet e Tij; e cilin,\r\npra prej argumenteve të Allahut e mohoni?",
  "A nuk udhëtuan ata nëpër tokë e të shikojnë se si përfunduan ata\r\nqë ishin më parë, të cilët ishin edhe më shumë prej tyre, dhe më të\r\nfortë për nga forca e ndikimi në tokë, por ajo që fituan nuk iu ndihmoi\r\nasgjë.",
  "Kur iu erdhën atyre të dërguarit me argumente të qarta, ata ju\r\ngëzuan diturisë së vet dhe atëherë i përfshiu ajo që e tallnin.",
  "E kur e panë dënimin tonë thanë: “Ne i kemi besuar vetëm Allahut\r\ndhe i kemi mohuar ata që ia shoqëronin”.",
  "Por besimi i tyre, kur e vërejtën dënimin tonë, nuk iu bëri dobi. Ky\r\nështë ligj i Allahut (i kahershëm) ndaj robërve të Tij dhe aty, në atë\r\nçast pësuan disfatë jobesimtarët.",
  "Ha, Mim.",
  "Zbritje prej të Gjithëmëshirshmit, Mëshirëbërësit të madh!",
  "Libër që ajetet e tij janë të shkoqitura, duke qenë Kuran arabisht\r\npër një popull që di ta kuptojë.",
  "Është përgëzues dhe qortues, por shumica e tyre ia kthyen shpinën,\r\nprandaj ata nuk e dëgjojnë.",
  "Ata thanë: “Zemrat tona janë të mbyllura nga ajo që ti na thërret\r\ndhe në veshët tanë kemi shurdhim të rëndë, kështu që ndërmjet nesh\r\ndhe ndërmjet teje ekziston një perde, prandaj ti vepro sipas tëndes e\r\nne vazhdojmë tonën!”",
  "Thuaj: “Unë jam vetëm njeri sikurse edhe ju, mua më shpallet se\r\nZoti juaj është vetëm Zoti Një, pra drejtojuni Atij dhe kërkoni falje\r\nprej Tij. Për idhujtarët është mjerim i madh,",
  "të cilët nuk e japin zeqatin dhe mu ata e mohojnë botën tjetër.",
  "Nuk ka dyshim, se ata që besuan dhe bënë vepra të mira kanë\r\nshpërblim të përhershëm.",
  "Thuaj: “A ju jeni ata që nuk i besoni Atij, që e krijoi tokën për dy\r\nditë dhe Atij i përshkruani shok, e Ai është Zoti i botëve!",
  "Ai që në të vuri kodra të forta, ia shtoi të mirat asaj dhe brenda\r\nkatër ditëve të plota caktoi të gjitha kushtet për të jetuar në të. Pra, për\r\nata që pyesin (për kohën e krijimit të saj)”.",
  "Mandej e mësyu qiellin e ai ishte tym (mjegullinë që ishte si materie\r\ne parë) dhe atij e edhe të tokës i tha: “Qasiuni urdhërit Tim me\r\ndëshirë ose me dhunë!” Ato të dyja thanë: “Po i qasemi me dëshirë!”",
  "Dhe ata i krijoi shtatë qiej brenda dy ditëve dhe secilit qiell i caktoi\r\natë që i nevojitej. Qiellin më të afërt (të Dunjasë) Ne e stolisëm me yje\r\nndriçuese dhe e bëmë të mbrojtur. Ky është caktim i të Plotfuqishmit,\r\ntë Gjithëdijshmit.",
  "Në qoftë se ata nuk përgjigjen, ti thuaj: “Unë tërhoqa vërejtjen e\r\nnjë rrufeje (dënimi), si rrufeja e Adit dhe Themudit,",
  "kur atyre iu erdhën të dërguarit nga të gjitha anët, i këshilluan: “Të\r\nmos adhuroni tjetër po vetëm Allahun”, ata thanë: “Sikur Zoti ynë të kishte dëshiruar (ta dëgjonim) do të dërgonte engjëll, e kësaj me çka\r\njeni dërguar ju, ne nuk i besojmë!”",
  "Sa i përket Adit, ata pa pasur kurrfarë të drejte u treguan\r\nmendjemëdhenj ndaj banorëve në tokë dhe thanë: “Kush ka fuqi më\r\ntë fortë se ne?” A nuk e ditën ata, se Allahu, i cili i krijoi ka fuqi më të\r\nfortë se ata?!... Ata i mohuan argumentet tona.",
  "Andaj Ne kundër tyre lëshuam një erë shumë të ftohtë gjatë disa\r\nditëve fatzeza për t\u0027iu dhënë ta përjetojnë dënimin nënçmues në\r\njetën e kësaj bote, ndërsa dënimi në botën tjetër do të jetë edhe më i\r\nshëmtuar dhe ata nuk do të ndihmohen.",
  "Sa i përket Themudit, Ne atyre iu patëm treguar rrugën e drejtë,\r\npor ata megjithatë më shumë e deshën verbërinë, prandaj ata i kapi\r\ntmerri i dënimit të turpshëm, për shkak të asaj që vepruan.",
  "Ndërkaq Ne i shpëtuam ata që kishin besuar dhe që ishin të ruajtur.",
  "E ditën kur armiqtë e Allahut tubohen për në zjarr dhe ata janë\r\ntë rrethuar.",
  "E derisa afrohen atij, kundër tyre dëshmojnë: të dëgjuarit e tyre, të\r\nparit e tyre dhe lëkurat e tyre për çdo gjë që ata kanë punuar.",
  "Ata lëkurave të tyre iu thonë: “Përse dëshmuat kundër nesh?” Ato\r\nthonë: “Allahu që çdo sendi ia ka dhënë të folurit na dha edhe neve,\r\ne Ai është që ju krijoi juve herën e parë dhe vetëm tek Ai ktheheni”.",
  "Ju nuk fshiheshit (kur bënit mëkate) se do të dëshmojnë kundër jush të dëgjuarit tuaj, të pamurit tuaj dhe lëkurat tuaja, bile ju menduat,\r\nse Allahu nuk di për shumë gjëra që ju i bënit.",
  "Mendimi juaj i gabuar, të cilin patët ndaj Zotit tuaj është ai që ju\r\nshkatërroi dhe tani jeni më të dëshpëruarit.",
  "Nëse bëjnë durim zjarri është vend i tyre, e nëse kërkojnë të kthehen\r\nnë atë që dëshirojnë (në kënaqësinë e Zotit), atë nuk do ta arrijnë.",
  "Ne iu patëm mundësuar atyre të kenë asi shokësh, që ua hijeshojnë\r\natë që bënin në atë kohë (në Dunja) dhe atë që do t\u0027iu vijë më vonë\r\ndhe ashtu dënimi ndaj tyre u bë me vend, si ndaj popujve që ishin para\r\ntyre nga xhinët dhe njerëzit, se vërtet ata ishin të humbur.",
  "Ata që nuk besuan thanë: “Mos e dëgjoni këtë Kuran dhe kur të\r\nlexohet ai, ju bëni zhurmë (bërtitni) ashtu që ta pengoni!”",
  "E Ne atyre që nuk besuan patjetër do t’u japim të përjetojnë dënim\r\ntë ashpër dhe do t’i shpërblejmë me më të keqen e asaj që punuan.",
  "Dhe ai ndëshkim i armiqve të Allahut është zjarri, aty është vendi\r\ni tyre i përhershëm, si shpërblim për shkak se ata refuzuan argumentet\r\ntona.",
  "Ata që nuk besuan thonë: “O Zoti ynë, na i trego ata të dy nga\r\nxhinët dhe njerëzit, të cilët na bënë të jemi të humbur, e t’i shkelim me\r\nkëmbët tona dhe le të jenë prej më të poshtërve!”",
  "E s’ka dyshim, se ata që thanë: “Allahu është Zoti ynë”, dhe ishin\r\ntë paluhatshëm, atyre iu vijnë engjëjt (në prag të vdekjes dhe u thonë):\r\ntë mos frikësoheni, të mos pikëlloheni, keni përgëzim xhenetin që iu\r\npremtohej.",
  "(u thonë) Ne kujdesemi për ju, si në jetën e kësaj bote, ashtu edhe\r\nnë botën tjetër, ku do të keni atë që dëshironi dhe gjithçka kërkoni.",
  "Pritje e nderuar prej Atij që fal mëkatet dhe që është Mëshirues\r\ni madh!",
  "E kush është në rrugë më të mirë, se ai që thërret në rrugën e Allahut,\r\nqë bën vepra të mira dhe që thotë: “Unë jam prej muslimanëve?”",
  "Nuk është e barabartë e mira dhe e keqja. Andaj, (të keqen)\r\nktheje në mënyrën më të mirë, se atëherë ai, me të cilin kishit një farë\r\narmiqësie do të bëhet mik i afërt.",
  "Mirëpo këtë nuk mund ta arrijë kush, pos atyre që janë të durueshëm,\r\ndhe nuk mund ta arrijë kush, pos atyre që kanë virtyt të lartë.",
  "E nëse ty të ngacmon ndonjë ngacmim prej djallit, ti kërko mbrojtje\r\nprej Allahut, se vërtet Ai është Dëgjuesi i çdo gjëje, i Gjithëdijshmi!",
  "Nga faktet e madhështisë së Tij janë nata, dita, dielli e hëna. Mos\r\ni bëni sexhde, as diellit, as hënës! Sexhde bëjini vetëm Allahut, i cili i\r\nkrijoi ato, nëse adhuroni vetëm Atë!",
  "Po nëse ata (kufarët) janë kryeneçë (e nuk bëjnë sexhde), atëherë\r\nata që janë pranë Zotit tënd (engjëjt më të lartë) i bëjnë Atij tesbih\r\nnatën e ditën dhe ata nuk mërziten prej adhurimit.",
  "Nga argumentet e Tij është edhe toka, që ti e sheh atë të thatë\r\n(shkretëtirë), e kur Ne i lëshojmë asaj shiun, ajo gjallërohet e shtohet.\r\nE s\u0027ka dyshim, se Ai që e ngjalli atë do t’i ngjallë të vdekurit, pse Ai\r\nka mundësi për çdogjë.",
  "Ata që i sulmojnë argumentet Tona, nuk mund të na fshihen. Pra,a më mirë i ka punët ai që do të hidhet në zjarr, apo ai që në Ditën e\r\nKijametit vjen i sigurt? E ju pra veproni si të dëshironi, e ta dini se Ai\r\nsheh atë që punoni.",
  "Ata që e mohuan Kuranin, kur iu erdhi janë të marrë; ai është një\r\nlibër ngadhënjyes (i pashoq).",
  "Atij nuk mund t’i mvishet e pavërteta nga asnjë anë; është i zbritur\r\nprej të Urtit, të Lavdishmit.",
  "Ty nuk po të thuhet tjetër përveç asaj që iu është thënë të dërguarve\r\npara teje. Vërtet, Zoti yt është ai që fal, po është edhe Ai që ndëshkon\r\nrëndë.",
  "Sikur Ne ta bënim Kuranin në gjuhë të huaj ata do të thoshin:\r\n“Përse nuk janë ajetet e tij të kuptueshme (të shkoqitura), a është ai\r\n(Kurani) në gjuhë të huaj, kurse ai (pejgamberi) është arab?” Thuaj:\r\n“Ai është për besimtarët udhëzues e shërues. E ata që nuk besojnë në\r\nveshët e tyre kanë shurdhim, dhe ai për ta është verbim. Të tillët janë\r\nsikurse thirren prej një vendi të largët e nuk dëgjojnë”.",
  "Ne edhe Musait ia patëm dhënë librin lidhur me të cilin pati\r\nkundërshtime. Sikur të mos ishte vendimi më parë prej Zotit tënd (të\r\nshtyhet ndëshkimi), puna mes tyre do të kryhej, pse ata janë në një\r\ndyshim ndaj tij.",
  "Kush bën mirë ai e ka për vete, e kush bën keq ai vepron kundër\r\nvetes, e Zoti yt nuk bën padrejtësi ndaj robërve.",
  "Vetëm Ai e di për Katastrofën (për Kijametin). Asnjë frut nuk del\r\nprej lëvozhgës së vet dhe asnjë femër nuk bart e as nuk lind pa dijen e\r\nTij. E ditën kur Ai i thërret ata, se ku janë ata që m’i bënit shokë? Ata\r\nthonë: “Ne të kemi njohur Ty, nuk ka ndonjë prej nesh që dëshmon\r\nse ke shok!”",
  "Dhe humb prej tyre ajo që më parë adhuronin, e binden se ata nuk\r\nkanë shpëtim.",
  "Njeriu nuk lodhet prej kërkesës për mirë, e kur atë e godet e keqja\r\nai keqësohet shumë dhe e humb shpresën.",
  "E nëse pas të këqijave që e goditën Ne i japim të mira nga ana\r\nJonë, ai me këmbëngulje do të thotë: “Këtë e kam arritur vetë (këtë do\r\nta kem gjithnjë), e nuk mendoj se do të bëhet Kijameti, po edhe nëse\r\ndo të kthehem te Zoti im, unë tek Ai do ta kem edhe më mirë!” Ne\r\npatjetër do t’i njoftojmë ata që nuk besuan për atë që punuan dhe do\r\nt’iu japim të përjetojnë dënim të rëndë.",
  "Ne kur e begatojmë njeriun ai nuk falënderon dhe largohet, e kur\r\ne godet e keqja ai përulet dhe lutet shumë.",
  "Thuaj: “Më tregoni, nëse ai (Kurani) është prej Allahut, e ju e\r\nmohuat atë, kush është më i humbur se ai që është në kundërshtim\r\ntë fortë?”",
  "Ne do t’ua bëjmë atyre të mundshme që t’i shohin argumentet\r\nTona në horizonte dhe në veten e tyre deri që t\u0027u bëhet e qartë se ai\r\n(Kurani) është i vërtetë. A nuk mjafton që Zoti yt është Dëshmitar\r\npër çdo gjë?",
  "Vini re! Ata janë në dyshim për takimin me Zotin e tyre (me\r\nbotën tjetër), e ta dini se Ai ka përfshirë me dijen e vet çdo send.",
  "Ha, Mim.",
  "Ajn, Sin, Kaf.",
  "Allahu, Fuqiploti, më i Urti kështu (këto ajete) të shpall ty dhe\r\natyre, që ishin para teje.",
  "Vetëm e Tij është ç’ka në qiej dhe ç’ka në tokë dhe Ai është i Larti,\r\ni Madhëruari!",
  "Qiejt e lartë mbi ta (ose qiejt njëri mbi tjetrin) gati pëlcasin (nga\r\nmadhëria e Zotit ose nga thëniet e çoroditura të idhujtarëve). Ndërkaq\r\nengjëjt vazhdimisht madhërojnë (bëjnë tesbih), duke e falënderuar\r\nZotin e tyre dhe kërkojnë falje të mëkateve për ata (besimtarët) që\r\njanë në tokë. Ta dini, se Allahu është Ai Mëkatfalësi, Mëshiruesi i\r\nmadh!",
  "Allahu është përcjellës i atyre, që pos Tij adhurojnë zota të tjerë. Ti\r\n(o i dërguar), nuk je i obliguar ndaj tyre.",
  "Prandaj Ne të shpallëm ty Kuranin arabisht, që ta këshillosh\r\nkryefshatin (Meken) dhe ata përreth saj, dhe t\u0027iu tërheqish vërejtjen\r\npër Ditën e Tubimit (Kijametit), për të cilën nuk ka dyshim. Një grup\r\npër në xhenet, kurse një grup për në zjarr.",
  "Po sikur të kishte dashur Allahu do t’i bënte ata (njerëzit) të një feje\r\ntë vetme, por Ai shtie në mëshirën e vet atë që do (atë që me vullnetin\r\ne vet e pranon rrugën e drejtë), e jobesimtarët nuk kanë, as mbrojtës,\r\nas ndihmës",
  "Përkundrazi ata zgjodhën mbrojtës pos Atij, po vetëm Allahu është\r\nAi mbrojtësi dhe Ai ngjall të vdekurit dhe Ai është i Plotfuqishëm\r\npër çdo send.",
  "Për çdo send që nuk pajtoheni gjykimi për të është tek Allahu.\r\nAi (gjykatësi i famshëm) është Allahu, Zoti im, vetëm Atij i jam\r\nmbështetur dhe vetëm Atij i drejtohem.",
  "Ai është krijues i qiejve e i tokës. Ai nga lloji juaj krijoi për ju\r\nbashkëshorte, edhe nga kafshët krijoi çifte, ashtu që t’ju shumojë.\r\nAsnjë send nuk është si Ai; Ai është Dëgjuesi dhe Vështruesi i çdo\r\ngjëje.",
  "Të Tij janë çelësat e qiejve e të tokës. Ai begaton shumë atë që do dhe nuk begaton (atë që gjithashtu do). Ai është i Gjithëdijshëm për\r\nçdo send.",
  "Ai ju përcaktoi juve për fe atë që ia pat përcaktuar Nuhut dhe atë\r\nqë Ne ta shpallëm ty dhe atë me çka e patëm porositur Ibrahimin,\r\nMusain dhe Isain. (I porositëm) Ta praktikoni fenë e drejtë e mos u\r\npërçani në të. Për idhujtarët është e rëndë kjo në çka ju i thirrni ata.\r\nAllahu veçon për të (për besim të drejtë) atë që do dhe e udhëzon në\r\ntë atë që i drejtohet Atij.",
  "Po ata, vetëm pasi iu erdhi e vërteta, nuk u përçanë për tjetër, por\r\nnga zilia mes tyre. E sikur të mos ishte fjala (vendimi) e hershme nga\r\nZoti yt për deri në një afat të caktuar, do të kryhej (dënimi) me ta.\r\nNuk ka dyshim, se ata që e trashëguan librin prej tyre (prej të parëve)\r\njanë në dyshim të thellë ndaj tij (ndaj librit, Tevrat e Inxhil).",
  "E për këtë shkak (të përçarjes së tyre), ti thirr dhe përqendrohu\r\nashtu si të është urdhëruar dhe mos shko pas dëshirave të tyre dhe\r\nthuaj: “Unë kam besuar në librat që i shpalli Allahu, jam urdhëruar të\r\nmbaj drejtësi mes jush, Allahu është Zoti ynë dhe Zoti juaj; Ne kemi\r\npërgjegjësinë e veprave tona e ju të veprave tuaja, nuk ka polemikë\r\nmes nesh e jush; Allahu bën tubimin mes nesh dhe vetëm te Ai është\r\npërfundimi!”",
  "Ata që kundërshtojnë fenë e Allahut pasi asaj i janë përgjigjur\r\n(njerëzit), faktet e tyre janë të asgjësuara te Zoti i tyre, ata janë të\r\npërbuzur dhe ata do të kenë dënim të rëndë.",
  "Allahu është Ai që e zbriti librin e vërtetë dhe drejtësinë. Ti nuk\r\nmund ta dish, ndoshta çasti i shkatërrimit është afër.",
  "Ata që nuk i besojnë atij, kërkojnë ngutjen e tij, ndërsa ata që\r\ni besojnë, i frikësohen dhe e dinë, se ajo është e vërtetë. Ta dini se\r\nata që bëjnë polemikë, duke dyshuar në momentin e katastrofës së\r\npërgjithshme janë në një humbje të thellë.",
  "Allahu është shumë i Butë me robërit e vet; Ai e begaton atë që\r\ndo; Ai është i Gjithëfuqishmi, Ngadhënjyesi.",
  "Kush është që dëshiron fitimin e botës tjetër (Ahiretit), Ne do t’ia\r\nshtojmë fitimin e tij, e kush dëshiron vetëm fitimin e kësaj bote, Ne ia\r\njapim, po në botën tjetër ai nuk ka hise.",
  "A mos kanë ata ortakë (zota ose idhuj), që u përcaktuan atyre fe,\r\ntë cilën nuk e urdhëroi Allahu? Po sikur të mos ishte fjala vendimtare\r\n(e Allahut që shpërblimi dhe ndëshkimi të jenë në Ahiret), do\r\ntë kryhej dënimi mbi ta, e megjithatë mohuesit do të kenë dënim të\r\ndhembshëm.",
  "Do t’i shohish jobesimtarët të frikësuar nga ajo që vepruan,\r\npo, ajo do t’iu ndodhë atyre, kurse ata që besuan dhe bënë\r\nvepra të mira, do të jenë në kopshtet e xheneteve dhe ata kanë te\r\nZoti i tyre çka të dëshirojnë; e kjo është ajo dhuntia e madhe.",
  "Ajo (dhunti) konsiston në atë që Allahu iu jep myzhde robërve të\r\nvet, të cilët besuan dhe bënë vepra të mira. Thuaj: “Unë nuk kërkoj prej\r\njush ndonjë shpërblim për thirrjen time, vetëm se respektin e dashurisë\r\npër hir të farefisnisë”. Kush bën ndonjë të mirë, Ne ia shumëfishojmë\r\ntë mirat; vërtet, Allahu falë mëkatet, është Mirënjohës.",
  "A mos thonë ata se ai (Muhamedi) shpifi gënjeshtër ndaj Allahut,\r\ne nëse dëshiron Allahu ta mbyllë zemrën tënde, pse Allahu eliminon\r\ntë pavërtetën dhe me fjalët e veta e forcon të vërtetën. Ai është, që e\r\ndi ç\u0027ka në zemra.",
  "Ai është që pranon pendimin e robërve të vet dhe shlyen të këqijat\r\ndhe e di çka punoni.",
  "Ai është që iu përgjigjet (lutjeve të) atyre që besuan dhe bënë\r\npunë të mira dhe nga mirësia e vet ua shton atyre të mirat. Ndërsa\r\njobesimtarët kanë dënim të rreptë.",
  "Sikur Allahu t’ua shumonte begatinë robërve të vet, ata do t’i\r\nkalonin kufijtë, por Ai i furnizon me masë që dëshiron, sepse Ai është\r\ni Njohur hollësisht dhe Vështrues ndaj robërve të vet.",
  "Dhe Ai është që e lëshon shiun, pasi ata t’i kenë humbur shpresat\r\ndhe Ai shtrin mëshirën e vet; Ai është Mbikëqyrësi, i Lavdëruari.",
  "Nga argumentet e Tij është krijimi i qiejve dhe i tokës dhe\r\nshpërndarja e gjallesave në të dyjat dhe Ai me fuqinë e Tij mund t’i\r\nbashkojë kurdo që të dëshirojë.",
  "Çfarëdo e keqe që mund t’ju godasë, ajo është pasojë e veprave\r\ntuaja (të këqija), e për shumë të tjera Ai ju fal.",
  "E ju nuk mund t’i ikni (ta mposhtni) dënimit në tokë dhe përveç\r\nAllahut nuk keni, as mbrojtës, as ndihmës.",
  "Dhe nga argumentet (që dokumentojnë fuqinë) e Tij, janë anijet\r\nlundruese nëpër det si të ishin kodra.",
  "Nëse do Ai, e ndal erën dhe ato ngelin të palëvizshme mbi sipërfaqen\r\ne ujit. S’ka dyshim, se këto fakte ekzistojnë për secilin durimtar\r\ne mirënjohës.",
  "Ose i përmbyt ata për shkak të asaj që vepruan, e për shumë të\r\ntjera Ai i fal.",
  "Ata që i kundërshtojnë argumentet Tona, le ta dinë se nuk kanë\r\nshpëtim (nuk mund t’i shmangen dënimit).",
  "Çka iu është dhënë nga ndonjë send ajo është kënaqësi në këtë\r\nbotë, e ajo që është tek Allahu është shumë më e mirë dhe e përjetshme,\r\npor për ata që besuan dhe që vetëm Zotit të tyre i mbështeten,",
  "dhe ata që iu shmangën mëkateve të mëdha e të shëmtuara, dhe\r\nkur hidhërohen, ata falin,",
  "edhe ata që i përgjigjen thirrjes së Zotit të tyre, dhe e falin namazin\r\nrregullisht, dhe ata që konsultohen mes vete për punë të përbashkëta,\r\ne nga ajo që Ne ua japim ata e shpërndajnë,",
  "edhe ata që kur i godet e padrejta, i kundërvihen.",
  "Ndëshkimi i të keqes bëhet me një të keqe në të njëjtën masë, e\r\nkush fal e bën pajtim shpërblimi i tij është tek Allahu. Vërtet, Ai nuk\r\ni do zullumqarët.",
  "E kush hakmerret për padrejtësitë, që i janë bërë, ndaj të tillëve\r\nnuk ka ndonjë përgjegjësi.",
  "Përgjegjësia (ndëshkimi) është vetëm kundër atyre që iu bëjnë\r\nnjerëzve padrejtësi dhe kundër atyre që pa farë arsye bëjnë çrregullime\r\nnë tokë. Për të tillët është një dënim i dhembshëm.",
  "Kush bën durim dhe fal, s’ka dyshim se ajo është virtyti më i lartë\r\n(i lavdishëm).",
  "Atë që Allahu e lë të humbur, për të nuk ka ndonjë ndihmës tjetër\r\npos Tij. Do t’i shohësh zullumqarët, që kur ta vërejnë dënimin do të\r\nthonë: “A ka ndonjë rrugë për rikthim (në Dunja)?”",
  "Do t’i shohish ata duke iu afruar atij (zjarrit) të frikësuar nga\r\nnënshtrimi, se si e shikojnë me bisht të syrit tinëzisht (me një shikim\r\ntë vjedhur). Ata që besuan do të thonë: “Vërtet, të humbur në Ditën\r\ne Kijametit janë ata që e humbën vetveten dhe familjen e vet!” Ta dini\r\npra, se mizorët janë në dënim të përjetshëm.",
  "Ata nuk kanë mbrojtës që t’iu ndihmojë, përveç Allahut, sepse atë\r\nqë Allahu e ka humbur, për të nuk ka rrugëdalje (shpëtim).",
  "Përgjigjjuni thirrjes së Zotit tuaj para se të vijë një ditë, që Allahu nuk e kthen më (pasi ta ketë caktuar). Atë ditë ju nuk do të gjeni\r\nstrehim dhe as nuk do të mund t’i mohoni (mëkatet).",
  "Nëse ata (idhujtarët) refuzojnë, Ne nuk të kemi dërguar ty rojë të\r\ntyre, ti ke për obligim vetëm komunikimin. Vërtet, kur Ne i dhurojmë\r\nnjeriut nga ana Jonë ndonjë të mirë, ai gëzohet për të, e kur e godet\r\nndonjë e keqe që e ka merituar vetë, atëherë njeriu është përbuzës.",
  "Vetëm i Allahut është pushteti i qiejve e i tokës; Ai krijon çka të\r\ndojë; Ai i fal vetëm femra atij që do; e i fal vetëm meshkuj atij që do,",
  "ose u fal çift, meshkuj e femra, por atë që do e lë pa fëmijë (steril);\r\nAi është i Gjithëdijshëm, i Plotfuqishëm.",
  "Nuk ka asnjë njeri që t’i ketë folur Allahu ndryshe, vetëm se me\r\nanë të frymëzimit, ose pas ndonjë perdeje, ose t’i dërgojë të dërguar\r\n(melek), e ai t’i shpallë me lejen e Tij atë që do Ai. Vërtet, Ai është më\r\ni Larti, më i Urti.",
  "Po kështu me urdhrin tonë Ne të shpallëm edhe ty shpirtin\r\n(Kuranin). Ti nuk e ke ditur çfarë është libri (Kurani), as ç’është\r\nbesimi, por Ne atë e bëmë dritë me të cilën e vëmë në rrugë të drejtë,",
  "në rrugën e Allahut, të cilit i takon çka ka në qiej dhe çka ka në\r\ntokë, e ta dini se të gjitha çështjet janë me vullnetin e Allahut.",
  "Ha, Mim.",
  "Betohem në librin (Kuranin) sqarues!",
  "S’ka dyshim, se Ne e bëmë atë Kuran arabisht, në mënyrë që ju ta\r\nkuptoni.",
  "Dhe se në librin amzë (Levhi Mahfudh) te Ne, gëzon famë të lartë\r\ndhe është plot urtësi.",
  "A thua Ne ta lëmë këshillimin ndaj jush e t’ju braktisim, pse ju jeni\r\npopull i shfrenuar?",
  "E sa pejgamberë kemi dërguar te popujt e lashtë?!",
  "Dhe nuk iu erdhi atyre asnjë pejgamber, e të mos tallen me të.",
  "Prandaj Ne i zhdukëm ata që ishin më të fuqishëm se këta, dhe\r\nshembulli i atyre të mëparshmëve është përmendur më parë (në\r\nKuran).",
  "Nëse ti i pyet ata: “Kush i krijoi qiejt e tokën?” Me siguri do të\r\nthonë: “Ato i krijoi i Plotfuqishmi, i Gjithëdijshmi!”",
  "Ai që tokën e bëri djep për ju dhe mundësoi të keni rrugë nëpër të,\r\ne të mund të orientoheni (për qëllimet tuaja).",
  "Dhe Ai që lëshon nga qielli ujë (shi) me masë. Ne i japim me të\r\njetë një vendi të vdekur. Ja, kështu edhe ju do të nxirreni (të gjallë nga\r\nvarrezat);",
  "Dhe Ai që krijoi të gjitha llojet (çiftet) dhe ju mundësoi të\r\nudhëtoni hipur në anije ose në kafshë.",
  "Të uleni mbi to dhe atëherë, pasi të jeni vendosur mbi to, ta\r\npërkujtoni të mirën, që ua dha Zoti juaj e të thoni: \u0022Falënderuar qoftë\r\nAi, që i nënshtroi këto për ne, sepse ne nuk do të kishim mundësi ta\r\nbënim këtë,",
  "dhe ne me siguri do të kthehemi te Zoti ynë!”",
  "Megjithëse (pranuan se Zoti është i vetmi krijues), ata i përshkruan\r\nAtij pjesë (fëmijë) nga robërit e Tij. Njeriu i tillë njëmend është\r\nmohues i hapët.",
  "A mos Ai nga ato që krijoi për vete përcaktoi vajza, kurse juve ju\r\ndalloi me djem?",
  "E kur ndonjëri prej jush lajmërohet me (lindje të vajzës) atë, që ia\r\npat përshkruar të Gjithëmëshirshmit shembull, fytyra e tij nxihet dhe\r\ni zihet fryma.",
  "A, atë që rritet me stoli e në dialog është i paqartë (ia përshkruajnë\r\nZotit)!",
  "Edhe engjëjt që janë adhurues të Zotit i quajnë femra? A\r\nprezantuan ata në krijimin e tyre (melekëve)? Dëshmia e tyre do të\r\nregjistrohet dhe ata do të merren në pyetje.",
  "Ata pastaj thanë: “Sikur të kishte dashur Allahu, ne nuk do t’i\r\nadhuronim ata (as idhujt e as melaiket). Ata nuk kanë për këtë (që\r\nthonë) ndonjë fakt, ata vetëm gënjejnë”.",
  "A mos iu kemi dhënë ndonjë libër para tij (para Kuranit), e ata i\r\npërmbahen atij?",
  "Jo, por ata thanë: “Ne i kemi gjetur të parët tanë në këtë fe dhe po\r\nvazhdojmë gjurmëve të tyre”.",
  "Ja pra, Ne nuk kemi dërguar para teje pejgamber në ndonjë\r\nvendbanim, që të mos i ketë thënë paria e begatshme e tij: “Ne i gjetëm\r\ntë parët tanë në këtë fe dhe ne jemi të orientuar gjurmëve të tyre”.",
  "Ai tha: “A edhe nëse iu kam sjellë rrugë më të mirë nga ajo që i\r\ngjetët të parët tuaj?” Ata thanë: “Ne nuk i besojmë asaj me çka ju jeni\r\ndërguar!”",
  "Atëherë Ne ndërmorëm ndëshkime kundër tyre, e shih si ishte\r\npërfundimi i përgënjeshtruesve.",
  "(Përkujto, o i dërguar) Kur Ibrahimi babait të vet dhe popullit të\r\ntij i tha: “Unë jam i larguar prej asaj që adhuroni ju,",
  "përveç Atij që më krijoi, dhe që Ai do të më drejtojë!”",
  "Dhe ai (Ibrahimi) e la të përjetshme atë fjalë (besimin në një Zot)\r\nndër pasardhësit e vet, me shpresë që ata të kthehen prej rrugës së\r\ngabuar në rrugën e drejtë.",
  "Por Unë iu dhashë mundësi këtyre dhe të parëve të tyre të\r\nkënaqen derisa nuk iu erdhi e vërteta dhe i dërguari me fakte.",
  "Po, kur u erdhi atyre e vërteta ata thanë: “Kjo është magji dhe se\r\nne kësaj nuk i besojmë!”",
  "Pastaj thanë: “Përse të mos i ketë zbritur ky Kuran një njeriu të\r\nmadh nga dy qytete?”",
  "A thua ata e përcaktojnë mëshirën (pejgamberllëkun) e Zotit\r\ntënd? Ne kemi përcaktuar ndër ta gjendjen e jetës në këtë botë; Ne\r\nkemi dalluar disa në shkallë më të lartë se të tjerët, që të shfrytëzojnë\r\nnjëri-tjetrin për shërbime. E mëshira (caktimi për pejgamber) e Zotit\r\ntënd është shumë më e dobishme, se ajo që ata grumbullojnë.",
  "E sikur të mos ishte që njerëzit (do të lakmonin) të ktheheshin në\r\nmosbesim, Ne atyre që nuk e besojnë Zotin do t’ua bënim pullazet e\r\nshtëpive të tyre nga argjendi, si dhe shkallët nga argjendi, mbi të cilat\r\nata do të ngriheshin,",
  "e edhe dyert e shtëpive të tyre nga argjendi, edhe kolltukët, mbi të\r\ncilët do të mbështeteshin,",
  "edhe stoli të ndryshme (ari etj.). E të gjitha këto nuk janë gjë tjetër pos kënaqësi e jetës së kësaj bote, kurse bota e ardhshme te Zoti është\r\npër besimtarët e ruajtur.",
  "Kush mbyll sytë para këshillave të të Gjithëmëshirshmit atij ia\r\nshoqërojmë një djall, që nuk i ndahet kurrë.",
  "E ata (djajtë) do t’i shmangin nga rruga e drejtë, kurse (jobesimtarët)\r\nmendojnë se janë duke i udhëzuar.",
  "E kur të vijë ai (jobesimtari) para Nesh do të thotë: “Ah, të kishim\r\nqenë larg mes vete sa lindja me perëndimin; sa shok i keq je ti!”",
  "Dhe sot, për shkak se ishit zullumqarë shoqërimi juaj nuk do t’ju\r\nbëjë dobi në vuajtjet tuaja.",
  "A mos ti do të bësh të dëgjojë i shurdhri, ose ta drejtosh të verbrin,\r\napo atë që është zhytur në humbje të thellë?",
  "E nëse të tërheqim ty (ta marrim jetën ose të shpërngulim), Ne\r\npatjetër do t\u0027u hakmerremi atyre.",
  "Ose, mund të bëjmë që ti ta shohësh atë që Ne iu premtuam\r\n(dënimin), sepse Ne kemi fuqi kundër tyre.",
  "Prandaj, ti përmbaju asaj që po të shpallet, e s’ka dyshim se ti je\r\nnë rrugë të drejtë.",
  "Dhe se ajo (shpallja) është lëvdatë e madhe për ty dhe për popullin\r\ntënd, dhe për këtë (lëvdatë) më vonë do të përgjigjeni.",
  "E ti pra, pyeti ata të dërguarit që i dërguam para teje, a kemi lejuar\r\nqë në vend të Gjithëmëshirshmit të adhurohen zota të tjerë?",
  "Ne e patëm dërguar Musain me argumentet tona te faraoni dhe\r\nrrethi i tij, e ai tha: “Unë jam i Dërguari i Zotit të gjithësisë!\u0022",
  "E kur ua solli ai argumentet Tona ata u tallën me to.",
  "Dhe Ne nuk u treguam asnjë mrekulli (ndëshkuese), që nuk ishin\r\nmë të mëdha se njëra-tjetra dhe ashtu i ndëshkuam, në mënyrë që të\r\ntërhiqeshin nga rruga që praktikonin.",
  "Dhe ata thanë: “O ti magjistar, lute për ne Zotin tënd sipas besës\r\nqë ta ka dhënë (të na e largojë dënimin), se ne po besojmë!”",
  "E kur ua hoqëm atyre dënimin, ja, ata e thyen besën.",
  "Ndërsa faraoni thirri popullin e vet e i tha: “O popull imi, a nuk\r\nështë imi pushteti i Egjiptit (i Misirit) dhe i këtyre lumenjve, që\r\nrrjedhin nën pallatin tim, a nuk po shihni?\u0022",
  "Pra, unë jam më i mirë se ky qyqar që mezi flet!",
  "Përse nuk i janë vënë atij bylyzykë ari, ose të kenë ardhur bashkë\r\nme të engjëjt shoqërues?",
  "Dhe ashtu ai e frikësoi popullin e vet, e ata e respektuan, por ata\r\nishin vërtet popull i shkatërruar.",
  "Kur ata nxitën hidhërimin Tonë, Ne iu hakmorëm atyre dhe i\r\npërmbytëm të gjithë.",
  "Dhe i bëmë ata shembull e përvojë për të tjerët.",
  "Kur iu përmend popullit tënd si shembull biri i Merjemes ata\r\nbrohoritën.",
  "Dhe thanë: “A janë më të mirë zotat tanë apo ai?” Ata nuk të thanë\r\natë, vetëm si polemikë, por ata janë njerëz ngatërrestarë.",
  "Ai (Isai) ka qenë vetëm një rob, të cilin e bëmë pejgamber dhe e\r\nbëmë shembull të jashtëzakonshëm, si përvojë për Beni Israilët.",
  "Po sikur të duam Ne do të bënim prej jush engjëj, që do t\u0027ju\r\nzëvendësonin në tokë.",
  "E ai (Isai) është parashenjë e Momentit (e Kijametit), pra kurrsesi\r\nmos dyshoni në të (në katastrofë) dhe eni pas meje, kjo është rruga e\r\ndrejtë.",
  "E të mos ju pengojë djalli, se ai për ju është armik i hapët.",
  "Po kur Isai erdhi me argumente tha: “Erdha te ju me pejgamberllëk dhe erdha t’ua sqaroj atë pjesë, që e kundërshtonit, pra kini frikë\r\nAllahun dhe më respektoni mua!",
  "S’ka dyshim, Allahu është Ai, Zoti im dhe Zoti juaj, prandaj Atë\r\nadhurojeni! Kjo është rruga e drejtë!\u0027\u0027",
  "Dhe grupet u përçanë mes vete, e të mjerët ata që janë zullumqarë\r\nnga dënimi i Ditës së Dhembshme.",
  "Nuk presin tjetër ato (grupe) përveç Katastrofës, t\u0027u vijë befas\r\nduke mos e hetuar fare.",
  "Atë ditë shokët e ngushtë do të jenë armiq të njëri-tjetrit, përveç\r\natyre që ishin të sinqertë në miqësi.",
  "(Atyre besimtarëve, që ishin shoqëruar për hir të Zotit iu thuhet):\r\n“O adhuruesit e Mi, sot nuk ka as frikë për ju, e as që do të jeni të\r\npikëlluar!”",
  "(Robërit e Mi) të cilët besuan argumentet Tona dhe ishin\r\nmuslimanë.",
  "Hyni në xhenet ju dhe gratë tuaja, të gëzuar!",
  "Atyre iu shërbejnë me enë e gastare ari, aty do të kenë çka t’iu\r\ndëshirojë shpirti dhe t’iu kënaqet syri. Ju do të jeni aty përgjithmonë.",
  "E ky është xheneti, që iu është dhënë për atë që keni punuar.",
  "Aty keni shumë pemë prej të cilave do të hani.",
  "Ndërkaq kriminelët janë në vuajtje të përjetshme të xhehenemit.",
  "Atyre as nuk iu lehtësohet (vuajtja) dhe aty janë të dëshpëruar.",
  "Ne nuk iu bëmë atyre padrejtësi, por ata i kanë bërë padrejtësi\r\nvetes.",
  "Dhe ata thërrasin: “O Malik, le të na e marrë shpirtin Zoti yt!”. Ai\r\nthotë: “Ju do të jeni aty përgjithmonë!”",
  "Ne iu patëm sjellë të vërtetën, por shumica prej jush ishit urrejtës\r\ntë së vërtetës.",
  "A mos vendosët për ndonjë çështje (grackë kundër Muhamedit),\r\npor edhe Ne kemi vendosur (ta ndihmojmë).",
  "A mendojnë se Ne nuk dëgjojmë ndjenjën e fshehtë të tyre dhe\r\nbisedën midis tyre? Po, e dëgjojmë dhe të dërguarit tanë (engjëjt\r\npërcjellës), që janë pranë tyre shkruajnë.",
  "Thuaj: “Sikur i Gjithëmëshirshmi (Allahu) të kishte fëmijë,\r\nunë do të jem i pari adhurues (pse unë e di më së miri se ajo është\r\ngënjeshtër)!”",
  "Larg asaj është Zoti i qiejve e i tokës, Zoti i Arshit, nga ajo që ata\r\ni përshkruajnë.",
  "Po ti lëri ata të zhyten edhe më thellë dhe të argëtohen derisa të\r\narrijnë në ditën që iu është përcaktuar.",
  "Ai është, që në qiell është i adhuruar dhe në tokë është i adhuruar,\r\nAi është i Urti, i Gjithëdijshmi.",
  "I lartësuar qoftë Ai, që vetëm i Tij është sundimi i qiejve e i tokës\r\ndhe çka ka ndërmjet tyre dhe vetëm Ai\r\ndi për momentin e Kijametit dhe tek Ai ktheheni.",
  "Ata që i adhuruan pos Tij, nuk mund të ndërmjetësojnë (të bëjnë\r\nshefaat), përveç kush dëshmoi të vërtetën, e ata e dinë.",
  "Po nëse ti i pyet: Kush i krijoi ata, me siguri do të thonë: “Allahu!”\r\nE si pra, i kthejnë shpinën?",
  "(Zoti e di) Edhe thënien e tij (të Muhamedit): “O Zoti im, këta\r\njanë një popull që nuk beson!”",
  "(E Zoti iu përgjigj): Hiqju tyre pra, dhe thuaj: “Qofshi braktisur, e\r\nmë vonë do ta kuptojnë!”",
  "Ha, Mim.",
  "Betohem në librin sqarues (të së drejtës nga e kota)!",
  "Ne e zbritëm atë në një natë të bekuar (në natën e begatshme të kadrit). Ne dëshiruam t’u tërheqim vërejtjen, e njerëzit të jenë të\r\ngatshëm.",
  "Në atë (natë) zgjidhet çdo çështje në mënyrë të prerë.",
  "Urdhër i përcaktuar nga Vetë Ne. S’ka dyshim, se Ne dërguam të\r\ndërguar.",
  "(E zbritëm) Nga Mëshira e Zotit tënd; Ai është Dëgjuesi i çdo\r\ngjëje, i Gjithëdijshmi.",
  "Zoti i qiejve e i tokës dhe çka ka ndërmjet tyre, nëse jeni të bindur.",
  "Nuk ka të adhuruar tjetër të vërtetë, vetëm Ai që jep jetë e vdekje,\r\nZoti juaj dhe Zoti i prindërve tuaj të lashtë.",
  "Por jo, ata (idhujtarët) janë në dyshim, janë duke luajtur.",
  "Ti pra, prite ditën kur qielli sjell një tym konkret.",
  "Ai (tymi) i përfshin njerëzit. Ky është një ndëshkim i mundimshëm.",
  "(Ata thonë) Zoti ynë, largoje prej nesh dënimin, ne do të besojmë.",
  "Prej nga atyre ajo këshillë (ai mësim), kur atyre iu pat ardhur\r\npejgamber me argument (e nuk besuan)?",
  "Po ia kthyen shpinën atij (pejgamberit) dhe i thanë: “I mësuar prej\r\ndikujt, i çmendur”.",
  "Ne do t’ua largojmë dënimin për pak kohë, por ju do t’i ktheheni\r\nkotësisë.",
  "(Përkujto) Ditën kur do t’i kapim me atë rrëmbimin Tonë të\r\nfuqishëm e do t’u hakmerremi.",
  "Ne përpara tyre e vumë në sprovë popullin e faraonit, dhe i pat\r\nardhur i dërguar i ndershëm.",
  "(U pat thënë): “Të m’i dorëzoni robërit e Allahut, se unë jam i\r\ndërguar besnik te ju.",
  "E mos bëni mendjemadhësi ndaj Allahut, unë sjell argument të\r\nsigurt.",
  "Unë i jam mbështetur Zotit tim dhe Zotit tuaj nga (kërcënimi), që\r\ntë më gurëzoni (të më vritni).",
  "E nëse nuk më besoni, atëherë m’u hiqni (më lini të lirë)!”",
  "E thirri Zotin e vet: “Këta janë popull kriminel”.",
  "(Ne i thamë) Tërhiqu me robërit e Mi natën, se do të jeni të\r\nndjekur.",
  "Dhe lëre detin ashtu të qetë (të hapur), se ata janë ushtri që do të\r\npërmbytet.",
  "Sa kopshte e kroje kanë lënë!",
  "Edhe ara të mbjella e vende të bukura.",
  "Dhe sa të mira që i kanë përjetuar.",
  "Ja, ashtu atë ua lëmë në trashëgim një populli tjetër.",
  "Për ta nuk qanë, as qielli, e as toka dhe atyre nuk iu dha afat.",
  "Ndërsa Ne i shpëtuam Beni Israilët prej vuajtjeve nënçmuese,",
  "prej faraonit. Vërtet ai ishte mizor i pakufishëm.",
  "Ne i patëm zgjedhur ata (besimtarët Beni Israilitë) me vetëdije\r\nndër njerëzit e asaj kohe.",
  "Dhe iu dhamë argumente (mrekulli) në të cilat patën përvojë të qartë.",
  "E këta (populli yt) me siguri do të thonë:",
  "“S’ka tjetër, vetëm ajo vdekja jonë e parë dhe ne nuk do të\r\nringjallemi!”",
  "Nëse jeni të vërtetë çka thoni (i thonë Muhamedit e besimtarëve),\r\nna sillni pra (në jetë) etërit tanë (të vdekur)!",
  "A janë ata (idhujtarët) më të fortë, apo populli i Tubeit dhe ata që\r\nishin përpara tyre. Ne ata i zhdukëm, sepse ishin kriminelë.",
  "Ne nuk i krijuam qiejt e tokën dhe çka ka ndërmjet tyre pa një\r\nqëllim.",
  "Por Ne i krijuam të dyja me qëllim të caktuar, mirëpo shumica e\r\ntyre nuk e dinë.",
  "S’ka dyshim, se Dita e Kijametit ku kryhet gjykimi është caktim\r\ni të gjithë atyre.",
  "Në atë ditë nuk bën dobi asgjë miku për mikun, e as nuk mund\r\ntë ndihmohen.",
  "Përjashtim bën ai që e mëshiron Allahu, se Ai është Ngadhënjyesi,\r\nMëshiruesi i madh.",
  "Është e vërtetë se pema e Zekumit,",
  "do të jetë ushqim i mëkatarëve.",
  "Vlon si katrani (si pezhgveja) në barqet,",
  "ashtu si vlon uji i valë.",
  "(iu thuhet engjëjve për mëkatarin) Rrëmbejeni e graheni në mes\r\ntë xhehenemit.",
  "Dhe hudhni mbi kokën e tij ujin e valë e shtojani mundimin.",
  "(I thuhet): Shijoje! Se ti je ai i forti, i autoritetshmi.",
  "E ky është ai (dënimi) për të cilin dyshonit.",
  "Vërtet, ata që i patën frikë Zotit janë në vende të qeta.",
  "Janë në xhenete e në burime që rrjedhin.",
  "Veshin petka mëndafshi e kadifeje, ulur ballë për ballë.",
  "Ja kështu, edhe i martojmë me bardhoshe symëdha (me hyri).",
  "Aty kërkojnë t’iu sillen çdo lloj peme dhe aty janë të sigurt.",
  "Aty nuk do ta përjetojnë vdekjen, përveç asaj të parës në Dunja.\r\nAta i shpëtoi (Allahu) prej vuajtjeve të xhehenemit.",
  "(Ato të mira) Janë dhuratë nga Zoti yt, e ai është shpëtim i madh.",
  "Ne ua bëmë të lehtë atë (Kuranin) në gjuhën tënde, në mënyrë që\r\nata të marrin mësim.",
  "(Meqë nuk po marrin mësim) Ti pra prit, se edhe ata janë duke\r\npritur.",
  "Ha, Mim.",
  "Zbritja e librit është prej Allahut, të Gjithëfuqishmit, të Urtit.",
  "Për besimtarët ekzistojnë argumentet në qiej dhe në tokë.",
  "Për një popull që sinqerisht është bindur ka argumente, edhe në\r\nkrijimin tuaj, edhe në krijimin e shtazëve të përhapura.",
  "Edhe në ndërrimin e natës e të ditës, në atë furnizim që Allahu e\r\nlëshon prej qiellit dhe me të, pasi të ketë vdekur e ngjall tokën; edhe\r\nnë qarkullimin e erërave për një popull që logjikon ka argumente.",
  "Këto janë fakte të Allahut, që po t\u0027i lexojmë ty në mënyrë të saktë;\r\ncilës fjalë pra, pos fjalës së Allahut dhe argumenteve të Tij, ata i\r\nbesojnë?",
  "Çdo gënjeshtar e shumë mëkatar është i shkatërruar,",
  "që i dëgjon ajetet e Allahut, të cilat lexohen, e pastaj vazhdon prapë\r\nsi mendjemadh, sikur nuk i ka dëgjuar ato. Atë lajmëroje për një\r\nvuajtje të dhembshme.",
  "Edhe kur të mësojnë diçka prej ajeteve Tona, ai i merr ato për tallje.\r\nPër të tillët pason një dënim shtypës.",
  "Përpara tyre e kanë xhehenemin (që i pret) dhe nuk do t’iu bëjë\r\ndobi asgjë ajo që kanë fituar, e as ndihmësit që i adhuruan, pos Allahut.\r\nAta do të përjetojnë një dënim të madh.",
  "Ky (Kurani) është një udhërrëfyes i plotë, e ata që nuk i pranuan\r\najetet e Zotit të tyre i pret një dënim më i mundimshëm.",
  "Allahu është Ai, që për ju e nënshtroi detin, që me lejen e Tij të\r\nlundrojnë anijet nëpër të, që të kërkoni begatitë e tij; ndaj falënderojeni!",
  "Dhe për ju nënshtroi gjithë çka në qiej dhe çka në tokë, njëmend\r\npër njerëzit që mendojnë thellë, në to ekzistojnë argumente.",
  "Thuaju atyre që besuan: Le t’ua falin atyre që nuk presin\r\nndëshkimet e Allahut (pse nuk besojnë), ashtu që Ai vetë ta dënojë\r\nnjë popull, për shkak të veprave që bëjnë.",
  "Kush bën vepra të mira, bën për vete, e kush bën keq, bën kundër\r\nvetes, pastaj do të ktheheni te Zoti juaj.",
  "Ne iu patëm dhënë Beni Israilëve librin dhe pejgamberllëkun dhe aftësi për të gjykuar midis njerëzve, i patëm furnizuar ata me të mira\r\ndhe i patëm dalluar nga njerëzit e tjerë.",
  "U patëm dhënë edhe fakte të qarta për çështjen e fesë. Mirëpo, për\r\nshkak të zilisë që kishin ndërmjet vete, ata u përçanë vetëm atëherë\r\nkur u erdhi dija që ta kuptojnë, e s’ka dyshim, se Zoti yt në Ditën e\r\nKijametit do të gjykojë në mes tyre për shkaqet e përçarjes së tyre.",
  "Pastaj Ne të vumë ty në një rrugë të drejtë të fesë, pra ti ndiqe atë\r\ne mos ndiq dëshirat e atyre që nuk dinë.",
  "Ata nuk mund të mbrojnë ty për asgjë tek Allahu. Zullumqarët\r\njanë miq të njëri-tjetrit, kurse Allahu është Mbrojtës i besimtarëve të\r\ndevotshëm.",
  "Ky (Kurani) është dritë e dijes për njerëz, është udhëzues e mëshirë\r\npër një popull që beson bindshëm.",
  "A menduan ata, të cilët vepruan në të këqija, se në jetën e tyre dhe\r\nnë vdekjen e tyre do t’i bëjmë të barabartë me ata që besuan dhe bënë\r\nvepra të mira? Sa i shëmtuar është gjykimi i tyre?",
  "Allahu krijoi, edhe qiejt, edhe tokën me një drejtësi precize, e për\r\nt’u shpërblyer çdo njeri me veprat e veta, atyre nuk iu bëhet padrejtësi.",
  "A e ke parë ti (Muhamed), atë që duke e ditur dëshirën e vet e respekton si zot të vetin, atë Allahu e ka humbur, ia ka mbyllur të\r\ndëgjuarit dhe zemrën e tij, i ka vënë perde mbi shikimin e tij, më thuaj,\r\npos Allahut, kush mund ta udhëzojë atë? A nuk merrni mësim?",
  "Ata edhe thanë: “Nuk ka tjetër, vetëm se kjo jetë jona në këtë\r\nbotë, po vdesim dhe po lindemi dhe asgjë nuk na shkatërron tjetër pos\r\nkohës. Ata për këtë nuk dinë asgjë, ata vetëm fantazojnë.",
  "E kur atyre iu lexohen ajetet Tona të qarta, ata nuk kanë fakt tjetër,\r\npos të thonë: “Nëse jeni të saktë, na sillni të gjallë prindërit tanë!”",
  "Thuaj: “Allahu juve ju jep jetën dhe ju bën të vdisni (e jo koha);\r\nmandej do t’ju tubojë në Ditën e Gjykimit për të cilën nuk ka dyshim,\r\npor shumica e njerëzve nuk dinë (për fuqinë e Zotit)”.",
  "Sundimi i qiejve e i tokës është vetëm i Allahut, e ditën kur ndodh\r\nKijameti, atë ditë mohuesit dëshpërohen.",
  "Dhe (atë ditë) e sheh secilin popull të gjunjëzuar, secili popull\r\nthirret te libri i vet (shënimet e veprave). (iu thuhet): “Sot shpërbleheni\r\nme atë që keni vepruar”.",
  "Ky është libri ynë (shënimet e veprave tuaja), që dëshmon të\r\nvërtetën (të saktën), Ne kemi kërkuar të shkruhet se ç\u0027vepronit.",
  "Sa u përket atyre që besuan dhe bënë vepra të mira, Zoti i tyre\r\ni merr ata në mëshirën e vet (në xhenet), e ai është shpëtim i madh.",
  "E, sa u përket atyre që nuk besuan (iu thuhet): “A nuk ju patën\r\nlexuar argumentet e Mia; e ju bëtë mendjemadhësi dhe ishit popull i\r\nzhytur në mëkate!”",
  "Edhe kur iu thuhej se premtimi i Allahut është i saktë, dhe se do\r\ntë vijë Kijameti për të cilin s’ka dyshim, ju thatë: “Ne nuk dimë se\r\nç’është Kijameti, ne me dyshim menduam për të dhe ne nuk jemi të\r\nbindur!”",
  "Dhe u dalin në shesh të këqijat që kanë punuar, dhe i përfshin ajo\r\nme të cilën talleshin.",
  "E iu thuhet: “Sot po iu lëmë të harruar, ashtu sikurse ju e harruat\r\ntakimin e kësaj dite, vendi juaj është zjarri, për ju nuk ka ndihmëtarë”.",
  "Këtë (dënim) për shkak se ju u tallët me ajetet e Allahut, juve ju\r\nmashtroi jeta e Dunjasë. Sot pra, nuk do të nxirreni prej tij (zjarrit), e\r\nas nuk kërkohet që ata t’i kthehen pendimit dhe respektit të Allahut.",
  "Pra, falënderimi i qoftë vetëm Allahut, Zotit të qiejve, Zotit të\r\ntokës, Zotit të gjithësisë!",
  "Vetëm Atij i takon lartmadhëria në qiej e në tokë dhe Ai është\r\nNgadhënjyesi, më i Urti.",
  "Ha, Mim.",
  "(Ky) Libër i shpallur prej Allahut, të Plotfuqishmit, të Urtit.",
  "Ne nuk i krijuam qiejt e tokën dhe atë që ekziston ndërmjet tyre,\r\npërpos me qëllim dhe për një afat të caktuar, kurse ata që nuk besuan,\r\nnuk i vunë veshin asaj me çka iu tërhiqet vërejtja.",
  "Thuaj: “Më thuani për ata që pos Allahut i adhuroni, më tregoni se\r\nçka krijuan ata në tokë dhe a kanë pjesëmarrje në (krijimin në) qiejt?\r\nNëse thoni të vërtetën, më sillni ndonjë libër para këtij ose ndonjë\r\ngjurmë të mbetur prej diturisë”.",
  "Kush është më i humbur se ai, që pos Allahut lut diçka që nuk i\r\npërgjigjet atij deri në Ditën e Gjykimit, e ata (që u luten) janë gafilë\r\nndaj lutjes së tyre.",
  "E kur do të tubohen njerëzit ata (zotat e tyre) do të jenë armiq të tyre\r\n(të adhuruesve), dhe do ta mohojnë adhurimin e tyre (të idhujtarëve).",
  "Dhe kur atyre iu lexoheshin ajetet Tona të qarta, ata të vërtetës\r\n(Kuranit) që iu erdhi, i thanë: “Kjo është magji e hapët!”",
  "Ose i thonë se ai (Muhamedi) e trilloi. Thuaj: “Nëse unë e kam\r\ntrilluar atë, ju nuk keni mundësi asgjë të më mbroni prej Allahut.\r\nAi e di më së miri se çka i mvishni ju atij, por mjafton që Ai është\r\nDëshmitar ndërmjet meje dhe ndërmjet jush, Ai është Mëkatfalësi,\r\nMëshiruesi i madh”.",
  "Thuaj: “Unë nuk jam risimtar prej të dërguarve, e nuk e di se çka\r\ndo të bëhet me mua, e as me ju. Unë nuk ndjek tjetër vetëm atë që\r\nmë shpallet, unë nuk jam tjetër pos i dërguar, që ua tërheq vërejtjen\r\nqartas\u0022.",
  "Thuaj: “Më tregoni mua, se nëse ai (Kurani) është prej Allahut, e\r\nju e mohuat (si do të jetë puna juaj), ndërsa një dëshmitar nga Beni\r\nIsrailët e dëshmoi si të tillë (të zbritur prej Allahut) dhe i besoi, kurse ju bëtë kryelartësi (a nuk jeni zullumqarë)?” E s’ka dyshim, se Allahu\r\nnjë popull që është mizor, nuk e udhëzon në rrugën e shpëtimit.",
  "E ata që nuk besuan, atyre që besuan iu thanë: “Sikur të ishte ai\r\n(Kurani - feja) ndonjë e mirë ata nuk do ta përqafonin para nesh!”\r\nE derisa nuk drejtohen me të (Kuranin), ata do të thonë: “Ky është\r\ntrillim i kahershëm”.",
  "E para tij ishte libri i Musait, prijës dhe mëshirë, e edhe ky është\r\nlibër që vërteton (librin e Musait), është në gjuhën arabe për t’iu\r\ntërhequr vërejtjen atyre që nuk besuan, kurse përgëzim për besimtarët.",
  "Ata që thanë: “Allahu është Zoti ynë dhe qëndruan besnikërisht,\r\npër ta nuk ka frikë dhe ata nuk do të pikëllohen.",
  "Të tillët janë banues të xhenetit, aty do të jenë përgjithmonë, atë e\r\nkanë shpërblim për veprat që bënë.",
  "Ne e urdhëruam njeriun t’iu bëjë mirë prindërve të vet, sepse nëna\r\ne vet me mundim e barti dhe me vështirësi e lindi, e bartja e tij dhe\r\ngjidhënia e tij zgjat tridhjetë muaj (e ai vazhdon të jetojë) derisa ta\r\narrijë pjekurinë e vet dhe kur t’i mbush dyzet vjet ai thotë: “Zoti im,\r\nmë inspiro mua, që të falënderoj për të mirën Tënde që ma dhurove\r\nmua dhe prindërve të mi, që të bëj vepra të mira që i pëlqen Ti, dhe\r\nm’i bëj të mirë pasardhësit e mi, unë pendohem te Ti dhe unë jam me\r\nmuslimanët.",
  "Të tillët janë ata, që Ne ua pranojmë në mënyrën më të mirë atë që\r\npunuan, ua kapërcejmë të këqijat e tyre duke i radhitur me banuesit e\r\nxhenetit. (Ky është) Premtim i vërtetë që iu është premtuar.",
  "E ai që prindërve të vet iu thotë: “Oh, për ju!-, a më premtoni mua\r\nse do të ringjallem, kur sa e sa gjenerata kanë kaluar para meje (e nuk\r\nu ringjallën)!” E ata të dy e lusin Allahun ta udhëzojë (duke i thënë\r\natij): “I mjeri ti, beso, se premtimi i Allahut është i saktë!”- po ai thotë:\r\n“Kjo nuk është tjetër vetëm se legjendë e të lashtëve!”",
  "Ata janë të tillë, kundër të cilëve ka marrë fund vendimi (të jenë\r\nbanues të zjarrit), si në popujt nga exhinët dhe njerëzit, që kaluan para\r\ntyre, sepse ata ishin të humbur.",
  "E, secilit sipas veprave që i bën i takon shkalla, e shpërblimi për\r\nveprat e tyre do t’iu plotësohet, e nuk iu bëhet padrejtësi.",
  "E në ditën kur ata që nuk besuan paraqiten pranë zjarrit (e u\r\nthonë): “Ju i shfrytëzuat të mirat në jetën e Dunjasë dhe i përjetuat\r\nato, sot, për shkak se keni bërë mendjemadhësi në tokë pa të drejtë\r\ndhe për shkak se nuk respektuat urdhrat e Zotit do të shpërbleheni\r\nme një dënim nënçmues”.",
  "Përkujto vëllain e Adit (Hudin), kur popullin e vet në Ahkaf e\r\nqortoi, megjithëqë qortime pati, edhe para, edhe pas tij (u tha): “Të\r\nmos adhuroni tjetër vetëm se Allahun, pse unë i kam frikë dënimit\r\ntuaj në Ditën e Madhe!”",
  "Ata i thanë: “A ke ardhur të na largosh prej zotave tanë?! Nëse je i\r\nsigurt, na sill atë me çka na kërcënohesh.”",
  "Ai tha: “Vetëm Allahu e di atë, ndërsa unë po ju kumtoj atë për\r\nçka jam i dërguar, por unë po ju shoh se jeni popull injorant”.",
  "E kur e panë të paraqitur (renë) të drejtuar kah luginat e tyre\r\nthanë: “Kjo re do të na sjellë shi!”- jo, kjo është ajo që ju e kërkuat sa\r\nmë shpejt, një erë (shtrëngatë) me një dënim të dhembshëm,",
  "që me lejen e Zotit të saj rrënon çdo send. Dhe u bënë ashtu që\r\nnuk shihej tjetër përveç banesave të tyre. Ashtu, Ne e ndëshkojmë\r\npopullin zullumqar.",
  "Ne iu patëm mundësuar atyre (fuqi, pasuri, jetë të gjatë), atë që\r\nnuk ua mundësuam juve, u patëm dhënë të dëgjuar, të parë e edhe\r\nzemra (të menduar), por atyre nuk iu bëri dobi asgjë, as të dëgjuarit\r\ne tyre, as të parit e tyre, e as zemrat e tyre, pse ata ishin që i mohonin\r\nargumentet e Allahut, prandaj i përfshiu ajo me të cilën talleshin.",
  "Ne i zhdukëm disa vendbanime përreth jush, u përsëritëm\r\nargumentet ashtu që të kthehen (në rrugën e drejtë).",
  "Përse atyre nuk i ndihmuan zotat, të cilët i adhuruan pos Allahut,\r\nnë shenjë afrimi me ta (tek Allahu)? Por ata humbën prej syve të tyre.\r\nAjo ishte gënjeshtër e tyre dhe ajo që trillonin ata vetë.",
  "Përkujto) Kur disa prej exhinëve i drejtuam te ti, që ta dëgjojnë\r\nKuranin dhe kur u afruan dhe e dëgjuan atë thanë: “Heshtni!”- dhe\r\nkur u krye, u kthyen te populli i vet dhe e këshilluan.",
  "Thanë: “O populli ynë, ne dëgjuam një libër të shpallur pas\r\nMusait, që vërteton atë para tij, që udhëzon në të vërtetën dhe në\r\nrrugën drejtë!”",
  "O populli ynë, përgjigjuni thirrësit të Allahut dhe besojini atij! Ai\r\nua fal mëkatet tuaja dhe ju shpëton prej një dënimi plot vuajtje.",
  "E kush nuk i përgjigjet atij që thërret në rrugën e Allahut, ai nuk\r\nështë i pamposhtur në tokë dhe pos Atij, ai nuk ka mbrojtës, të tillët\r\njanë në një humbje të hapët!”",
  "A nuk e dinë ata, se Allahu që krijoi qiejt dhe tokën dhe nuk u\r\nlodh në krijimin e tyre, Ai ka fuqi t’i ngjallë të vdekurit. Po, Ai është i\r\nPlotfuqishëm për çdo send.",
  "E ditën kur ata që nuk besuan paraqiten pranë zjarrit (e iu thuhet):\r\n“A nuk është ky (dënimi) i vërtetë?” Ata thonë: “Po, për Zotin tonë!”\r\nAi thotë: “Për shkak se nuk besuat, pra vuajeni dënimin!”",
  "Ti (Muhamed) duro, ashtu sikurse duruan të dërguarit e vendosur\r\ndhe mos kërko ngutjen e dënimit për ta, sepse ditën kur do ta\r\npërjetojnë atë (dënimin), që iu është premtuar, atyre iu duket sikur\r\nnuk kanë jetuar vetëm se në një moment të shkurtër të ditës. Kumtesë\r\ne mjaftueshme! A mos shkatërrohet kush, pos popullit të shfrenuar?",
  "Ata që nuk besuan vetë dhe penguan edhe të tjerët nga rruga e\r\nAllahut, Ai ua ka asgjësuar veprat e tyre.",
  "Ndërsa atyre që besuan, bënë vepra të mira dhe atë që iu shpall\r\nMuhamedit e besuan, e ajo është e vërtetë prej Zotit të tyre, Ai atyre\r\nua shlyen mëkatet dhe ua përmirëson gjendjen.",
  "Kjo është kështu, sepse ata që nuk besuan ndoqën të pavërtetën, e\r\nata që besuan ndoqën të vërtetën, që iu erdhi prej Zotit të tyre. Kështu\r\nAllahu ua sjell njerëzve shembujt e tyre.",
  "Pra, kur t’i takoni në luftë ata që nuk besuan, mëshojuni në qafë\r\n(vritini) derisa t’i rraskapitni, atëherë lidhni, e pastaj, ose lirojini falas,\r\nose kërkoni dëmshpërblim përderisa lufta të mos pushojë. Kështu pra,\r\npo sikur të dojë Allahu, Ai do të hakmerrej ndaj tyre, por Ai dëshiron\r\nt’ju sprovojë njërin me tjetrin. E ata që ranë dëshmorë në rrugën e\r\nAllahut, atyre kurrsesi nuk ua humb veprat (por ua shton).",
  "Ata do t’i udhëzojë dhe do të përmirësojë gjendjen e tyre.",
  "Dhe do t’i shtie në xhenetin, të cilin ua ka bërë të njohur atyre.",
  "O besimtarë, nëse ju ndihmoni (fenë) Allahun, Ai ju ndihmon juve\r\ndhe ua forcon këmbët e juaja.",
  "E atyre që nuk besuan, ata qofshin të përmbysur, Ai ua ka asgjësuar\r\nveprat atyre.",
  "Këtë për shkak se ata e urrejtën atë që zbriti Allahu, prandaj atyre\r\nua zhduk veprat.",
  "A nuk udhëtuan ata nëpër tokë e të shohin se si ishte mbarimi i\r\natyre që ishin përpara tyre, e që Allahu i rrënoi ata, edhe mosbesimtarët\r\n(mekas) i pret shembulli i tyre.",
  "Këtë sepse Allahu është Mbrojtës i atyre që besuan, kurse për\r\njobesimtarët nuk ka mbrojtje.",
  "Ata që besuan dhe bënë vepra të mira Allahu do t’i shtierë në\r\nxhenete nëpër të cilat rrjedhin lumenj, e ata që nuk besuan, përjetojnë\r\nkënaqësi (në këtë jetë) dhe hanë ashtu si hanë kafshët, e vendi i tyre\r\nështë zjarri.",
  "Se sa (popullatë) qytetesh që ishin shumë më të fortë se qyteti\r\nnga i cili të dëbuam ty, Ne i kemi shkatërruar dhe për ta nuk pati\r\nndihmëtar.",
  "A është i njëjtë ai, që është i mbështetur në argument të qartë prej\r\nZotit të vet, si ai që veprat e tij të këqija i janë hijeshuar dhe ndjek\r\nepshet e veta?",
  "Shembulli i xhenetit, i cili iu është premtuar atyre që janë ruajtur\r\n(të devotshëm), në të cilin ka lumenj me ujë të mirë për pije, lumenj\r\nnga qumështi me shije të paprishur, lumenj nga vera e shijshme për\r\nnjerëz, lumenj nga mjalti i kulluar, ata kanë aty edhe gjithfarë lloj\r\npemësh, kanë edhe falje nga Zoti i tyre (a është i njëjtë) a si ai që është\r\npërgjithmonë në zjarr dhe i shuhet etja me ujë të valë, që ua copëton\r\nzorrët e tyre?",
  "Prej tyre ka asish që vijnë të dëgjojnë ty, por kur largohen prej teje,\r\niu drejtohen atyre që kanë dije, e iu thonë: “Çka tha ai (Muhamedi) më\r\nparë?” Ata janë zemrat e të cilëve i ka vulosur Allahu, e ata udhëhiqen\r\npas dëshirave të veta.",
  "Kurse ata që e gjetën rrugën e drejtë, Ai ua shton atyre edhe më\r\nudhëzimin në rrugën e drejtë dhe iu ofron mundësi të jenë edhe më\r\ntë matur.",
  "Po ata a presin tjetër, pos Kijametit, i cili do t’iu vijë befas, e\r\nparashenjat e tij tashmë kanë ardhur. E prej nga atyre këshillimi\r\n(pendimi) kur t’iu vijë Kijameti?",
  "Atëherë, dije se nuk ka të adhuruar të vërtetë pos Allahut, kërko\r\nfalje për mëkatin tënd, për të besimtarëve e të besimtareve, Allahu di\r\npër lëvizjet tuaja (për veprat) dhe për vendin tuaj.",
  "E ata që besuan po thonë: “Përse të mos shpallet një sure (që na e\r\nobligon luftën)!” E kur u shpall sureja e qartë dhe në të u përmed lufta,\r\ni sheh ata, të cilët kanë zemra të sëmura (të dyshimta), të shikojnë me\r\nnjë shikim si të ishin në agoni të vdekjes. Do të ishte më mirë për ta,",
  "një respekt dhe një fjalë e mirë. E kur çështja (e luftës) të jetë\r\nvendosur, do të ishte mirë për ata të jenë besnikë ndaj Allahut.",
  "A pritet prej jush (hipokritëve), që nëse merrni sundimin (ose\r\nzmbrapseni prej Fesë Islame) të bëni trazira në tokë dhe të ndërpreni\r\nlidhjet e farefisit?",
  "Të tillët janë që Allahu i mallkoi, i bëri të shurdhër dhe ua verboi\r\nshikimin e tyre.",
  "A nuk e studiojnë me vëmendje Kuranin? Por jo, ata janë zemra\r\nqë kanë drynat e vet!",
  "Nuk ka dyshim, se ata që u kthyen prapa (në mosbesim) pasi iu\r\nishte sqaruar rruga e drejtë, djalli ua hijeshoi dhe shpresë të rrejshme\r\nu premtoi.",
  "Këtë ngaqë atyre që e urrejtën atë që ua shpalli Allahu (jehudive),\r\niu thanë: “Ne do t’ju dëgjojmë juve për disa çështje!” Po Allahu i di\r\nfshehtësitë e tyre.",
  "E si do të jetë atëherë puna e tyre kur engjëjt t’ua marrin shpirtin,\r\nduke i rrahur fytyrave dhe shpinave të tyre?",
  "E atë (dënim) për shkak se ata ndoqën rrugën të cilën Allahu e\r\nurren, kurse e urrejtën atë që Ai e pëlqen, prandaj Ai ua asgjësoi veprat\r\ne tyre.",
  "A menduan ata që në zemrat e tyre kanë dyshim, se Allahu nuk\r\ndo të zbulojë mllefin e tyre?",
  "E sikur të kishim dashur Ne do t’i tregonim ty, se kush janë ata, e\r\ndo t’i njihje konkretisht, po me siguri do t’i njohësh përmes mënyrës\r\nsë fjalës së tyre, e Allahu i di veprat tuaja.",
  "Ne do t’iu sprovojmë juve, derisa t’i njohim (të dihen konkretisht)\r\nluftëtarët dhe ata që ishin të qëndrueshëm nga mesi juaj, po edhe do\r\nt’i sprovojmë veprat tuaja.",
  "Ata që nuk besuan dhe penguan të tjerët nga rruga e Allahut, edhe\r\npse iu ishte sqaruar rruga e drejtë, e kundërshtuan të dërguarin, ata\r\nasgjë nuk mund t’i bëjnë dëm Allahut dhe Ai do t’ua zhdukë veprat\r\ne tyre.",
  "O ju besimtarë, respektojeni Allahun dhe respektojeni të dërguarin,\r\ne mos i çoni kot veprat tuaja!",
  "Ata që nuk besuan dhe penguan të tjerët nga rruga e Allahut, e\r\npastaj vdiqën duke qenë jobesimtarë, Allahu kurrsesi nuk do t’jua falë\r\natyre.",
  "Pra, mos u dobësoni e të kërkoni pajtim (armëpushim), kur ju\r\njeni ngadhënjyes dhe Allahu është me ju dhe nuk ua pakëson veprat\r\ne juaja.",
  "Vërtet, jeta e kësaj bote është vetëm lojë e dëfrim, e nëse besoni\r\ndhe ruheni prej të këqijave, Ai iu jep shpërblimin tuaj dhe nuk kërkon\r\nprej jush tërë pasurinë tuaj (por një pjesë).",
  "Pse sikur ta kërkojë tërë atë dhe t’ju shtrëngojë, ju do të bëni\r\nkoprraci dhe do të dalë në shesh ajo që keni në zemra.",
  "Ja, ju jeni ata që ftoheni për të dhënë në rrugën e Allahut (për\r\nluftë kundër armikut tuaj), e dikush prej jush bën koprraci, e kush bën\r\nkoprraci, ai bën kundër vetvetes, Allahu s’ka farë nevoje, e ju jeni të\r\nvarfër (keni nevojë). Po nëse ju i ktheni shpinën, Ai do t’ju zëvendësojë\r\nme një popull tjetër, që nuk do të jetë si ju.",
  "Ne ty të dhamë (vendosëm për) një fitore të sigurt,",
  "ashtu që Allahu (pas fitores) të lirojë ty prej mëkateve (që t’i\r\nmbathën) të mëparshme dhe prej atyre të mëvonshme (kur njerëzit do\r\nta pranojnë Fenë Islame dhe nuk do të jenë më mëkatarë) dhe ashtu të\r\nplotësojë mirësinë e Vet ndaj teje e të orientojë ty në rrugën e drejtë,",
  "dhe që Allahu të ndihmojë ty me një ndihmë të fortë.",
  "Ai është që në zemrat e besimtarëve dhuroi qetësinë për ta shtuar\r\nata bindjen në besimin e vet që kishin. Ushtritë e qiejve e të tokës janë\r\nvetëm të Allahut, e Allahu është shumë i Dijshëm dhe shumë i Urtë.",
  "(E urdhëroi luftën) Edhe për t’i futur besimtarët dhe besimtaret në\r\nxhenete nëpër të cilët rrjedhin lumenj, e ku do të jenë përgjithmonë,\r\ndhe për t’i shlyer të këqijat e tyre, e kjo është fitore e madhe tek Allahu.",
  "E në anën tjetër, për t’i ndëshkuar hipokritët dhe hipokritet,\r\nidhujtarët dhe idhujtaret, mendimi i të cilëve ndaj Allahut ishte\r\nmendim i keq. Atyre u raftë e keqja! Allahu shprehu urrejtje kundër\r\ntyre dhe i mallkoi e xhehenemin e përgatiti për ta, që është vendbanim\r\ni keq.",
  "Edhe ushtritë (ndëshkuese) e qiejve e të tokës janë vetëm të Allahut\r\ndhe Allahu është i Plotfuqishëm e i Urtë.",
  "Ne të dërguam ty (Muhamed) dëshmitar, përgëzues dhe qortues,",
  "që ju (njerëz) t’i besoni Allahut dhe të Dërguarit të Tij dhe atë ta\r\npërkrahni e ta respektoni, e (Allahun) ta madhëroni për çdo mëngjes\r\ne mbrëmje.",
  " Ata që të zotohen ty, në të vërtetë ata i zotohen Allahut, se Dora\r\ne Allahut është mbi duart e tyre. E kush e thyen (zotimin), ai e thyen\r\nvetëm në dëm të vetin, e kush e zbaton atë, që i është zotuar Allahut,\r\nAi do t’i japë atij shpërblim të madh.",
  "Ata beduinë që mbetën pas (nuk erdhën me ty) do të thonë: “Neve\r\nna penguan pasuritë tona dhe familjet tona, prandaj ti kërko falje për\r\nne!” Ata flasin me gjuhët e veta atë që nuk e kanë në zemrat e tyre.\r\nThuaj: “Kush mund ta pengojë dëshirën e Allahut, nëse Ai dëshiron\r\nt’ju përfshijë juve ndonjë dëm, ose nëse Ai dëshiron t’ju gjejë ndonjë e\r\nmirë?” Jo, por Allahu hollësisht di për atë që punoni ju.",
  "Por ju menduat, se i dërguari dhe besimtarët kurrë nuk do të\r\nkthehen te familjet e veta dhe kjo (bindje) në zemrat tuaja iu duket e\r\nmirë dhe patët mendim të keq, ju ishit popull i shkatërruar.",
  "E kush nuk i besoi Allahut dhe të Dërguarit të Tij, Ne pra, për\r\njobesimtarët kemi përgatitur zjarr shumë të fortë.",
  "Vetëm i Allahut është pushteti i qiejve dhe i tokës, Ai fal kë të dojë\r\ndhe ndëshkon atë që do, Allahu është Mëkatfalës, Mëshirues.",
  "Kur të shkoni ju për të mbledhur prenë e luftës, ata që ngelën\r\npas do të thonë: “Na lejoni edhe ne të vijmë me ju!” Ata duan të\r\nndryshojnë vendimin e Allahut! Ti thuaj: “Kurrsesi, ju nuk keni për të\r\nardhur me ne, kështu ka thënë më parë Allahu!” E ata do t’ju thonë:\r\n“Jo, por ju na keni zili!” Po, ata janë që kuptojnë pak gjë.",
  "Atyre nga beduinët që ngelën pas thuaju: “Ju do të ftoheni te\r\nnjë popull luftarak e i fuqishëm, t’i luftoni ata ose të dorëzohen (ta\r\npranojnë Fenë Islame), e nëse përgjigjeni (në thirrje) Allahu ju jep\r\nshpërblim të mirë, e nëse nuk dilni sikurse mbetët pa dalë më parë, Ai\r\nju ndëshkon me një dënim të padurueshëm”,",
  "Nuk është mëkat (të ngelë pa dalë) për të verbrin, për të çalin, e as\r\npër të sëmurin. E kush respekton Allahun dhe të Dërguarin e Tij, Ai\r\natë e shtie në xhenete, ku rrjedhin lumenj, e kush mbetet prapa Ai atë\r\ne ndëshkon me një dënim të dhimbshëm.",
  "Vërtet, Allahu qe’ i kënaqur me besimtarët, kur ata nën hijen e atij\r\ndruri të zotoheshin ty dhe Ai e dinte se ç’kishin zemrat e tyre, prandaj\r\niu dhuroi qetësimin dhe së shpejti i shpërbleu me një fitore (çlirimin\r\ne Hajberit).",
  "Dhe me pre të tjera të mëdha, të cilat i merrni, Allahu është i\r\nPlotfuqishëm, i Urtë.",
  "Allahu ju premtoi juve pre të shumta që do t’i merrni, e këtë (të\r\nHajberit) ua shpejtoi dhe pengoi duart e njerëzve kundër jush, e që\r\nkjo të jetë një shenjë e mirë për besimtarët, edhe që Ai t’ju drejtojë në\r\nrrugën e fortë.",
  "E edhe (pre) të tjera, të cilat ju nuk keni pasur fuqi t’i merrni, po\r\nAllahu mbizotëroi atë, e Allahu ka fuqi për çdo gjë.",
  "Edhe sikur ata që nuk besuan t’ju luftonin juve, ata do të munden\r\ndhe do të kthejnë prapa, pastaj nuk do të gjejnë as mbrojtës, as ndihmës.",
  "(ky është) Ligji i Allahut që është i kahershëm edhe ndër të parët,\r\nnë ligjin e Allahut nuk do të gjesh ndryshime.",
  "Dhe Ai është që pengoi duart e tyre prej jush dhe duart tuaja prej tyre brenda në Mekë, pasi iu dha fitoren kundër tyre, e Allahu\r\nmbikëqyr atë që ju punoni.",
  "Ata janë që nuk besuan, ju penguan t’i afroheni xhamisë së shenjtë\r\n(Qabes), duke i mbajtur kurbanet të penguar të arrinin në vendin e\r\nvet. E sikur të mos kishte burra besimtarë dhe gra besimtare, që ju\r\nnuk i dinit, e t’i sulmonit duke mos ditur, dhe me mbytjen e ndonjërit\r\nprej tyre të turpëroheni (Zoti do t’ju jepte leje të hyni në Mekë). (E\r\nbëri atë) Për ta marrë Allahu në mëshirën e vet atë që do. Dhe sikur të\r\nishin të ndarë, Ne do t’i dënonim me një dënim të rëndë ata prej tyre\r\ntë cilët nuk besuan.",
  "Kur ata që nuk besuan ndezën në zemrat e tyre euforinë dhe atë\r\nkryelartësi injorante (pagane), po Allahu dhuroi qetësimin e Vet ndaj\r\ntë dërguarit të vet dhe ndaj besimtarëve dhe për ata zgjodhi besimin\r\ne drejtë (fjalinë: la ilahe il-lell llah), pse ata ishin më me meritë për\r\ntë dhe më të zotët e saj, e Allahu është i Gjithëdijshëm për çdo send.",
  "Allahu ëndrrën e të dërguarit të Vet e vërtetoi me realitet: se me\r\nvullnetin e Allahut do të hyni në xhaminë e shenjtë (në Qabe) të\r\nsiguruar, t’i rruani flokët e kokave tuaja, t’i shkurtoni e nuk do të keni\r\nfrikë! Pra Ai ka ditur atë që ju nuk e dinit, para kësaj ju dha një fitore\r\ntë shpejtë (Hajberin).",
  "Ai është që e dërgoi të dërguarin e Vet me udhëzim të plotë\r\ndhe me fenë e vërtetë, që të triumfojë mbi çdo fe, e mjafton Allahu\r\nDëshmitar.",
  "Muhamedi është i Dërguar i Allahut, e ata që janë me të (sahabët)\r\njanë të ashpër kundër jobesimtarëve, janë të mëshirshëm ndërmjet\r\nvete, ti i sheh duke u përulur (në rukuë), duke rënë me fytyrë në tokë\r\n(në sexhde), e kërkojnë prej Allahut që të ketë mëshirë dhe kënaqësinë\r\ne Tij ndaj tyre. Në fytyrat e tyre shihen shenjat e gjurmës së sexhdes.\r\nKy është përshkrimi i tyre në Tevrat, kurse përshkrimi i tyre në Inxhil\r\nështë se janë si një farë e mbjellë ku mbin filizi i vet, e ai trashet,\r\npërforcohet dhe qëndron në trungun e vet, ajo e mahnit mbjellësin.\r\n(Allahu i shumoi) Për t’ua shtuar me ta mllefin jobesimtarëve. Allahu\r\natyre që besuan dhe bënë vepra të mira iu premtoi falje të mëkateve\r\ndhe shpërblim të madh.",
  "O besimtarë, mos bëni asgjë para (se të orientoheni në udhëzimet\r\ne) Zotit dhe të Dërguarit të Tij, kini kujdes Allahun, se me të vërtetë\r\nAllahu i dëgjon të gjitha dhe i di të gjitha.",
  "O ju që keni besuar, mos ngreni zërin tuaj mbi zërin e Pejgamberit\r\ndhe mos iu ngërmoni atij, si i ngërmoheni njëri-tjetrit, e të zhduken\r\nveprat tuaja duke mos ditur ju.",
  "Ata që ulin zërat e tyre pranë të dërguarit të Allahut, Allahu zemrat\r\ne tyre i ka përshtatur për devotshmëri, ata kanë falje mëkatesh dhe\r\nshpërblim të madh.",
  "Ata që të thërrasin përtej mureve, shumica e tyre janë që nuk kuptojnë.",
  "E sikur ata të bënin durim derisa të kishe dalë ti vetë, do të ishte\r\nmë edukative për ta, po Allahu është Mëkatfalës, Mëshirues i madh.",
  "O ju që keni besuar, nëse ndonjë i pandërgjegjshëm iu sjell ndonjë\r\nlajm, ju shqyrtojeni mirë, ashtu që të mos e goditni ndonjë popull pa e\r\nditur realitetin, e pastaj të pendoheni për atë që keni bërë.",
  "E dijeni se në mesin tuaj e keni të Dërguarin e Allahut. Sikur ai t’ju\r\ndëgjonte juve në shumë çështje, ju do të pësonit vuajtje, por Allahu juve ua bëri të dashur besimin dhe ua zbukuroi atë në zemrat tuaja,\r\nndërsa mosbesimin, shfrenimin dhe kundërshtimin ua bëri që t’i\r\nurreni. Të tillë janë ata që gjetën rrugën e drejtë.",
  "Kjo është dhuratë dhe begati prej Allahut, e Allahu është i\r\nGjithëdijshëm dhe i Urtë.",
  "Nëse dy grupe besimtarësh tentojnë të luftojnë ndërmjet vete, ju\r\npajtoni ata, e në qoftë se ndonjëri prej tyre e sulmon tjetrin, atëherë\r\nluftojeni atë grup që vërsulet me pa të drejtë, derisa t’i bindet udhëzimit\r\ntë Allahut, e nëse kthehet, atëherë me drejtësi bëni pajtimin ndërmjet\r\ntyre, mbani drejtësinë, se vërtet Allahu i do të drejtit.",
  "S’ka dyshim, se besimtarët janë vëllezër, pra bëni pajtim ndërmjet\r\nvëllezërve tuaj dhe kini frikë Allahun, që të jeni të mëshiruar (nga\r\nZoti).",
  "O ju që besuat, nuk bën të tallet një popull me një popull tjetër,\r\nmeqë të përqeshurit mund të jenë më të mirë nga ata të cilët përqeshin\r\ndikë tjetër, e as gratë me gratë e tjera, sepse mund të ndodhë që gratë\r\ne tjera të jenë më të mira se ato që përqeshin (duke e nënçmuar njëri-tjetrin), dhe mos etiketoni njëri-tjetrin me llagape. Pas besimit është\r\nkeq të përhapet llagapi i keq. E ata që nuk pendohen janë mizorë.",
  "O ju që keni besuar, largohuni prej dyshimeve të shumta,\r\nmeqë disa dyshime janë mëkat dhe mos hulumtoni për zbulimin\r\ne të metave të njëri-tjetrit, dhe mos përgjoni njëri-tjetrin; a\r\nmos ndonjëri prej jush dëshiron të hajë mishin e vëllait të vet\r\ntë vdekur? Atë pra e urreni! Kini frikë nga ndëshkimi i Allahut, e\r\nAllahu është Mëshirues i madh, Ai e pranon shumë pendimin.",
  "O ju njerëz, vërtet Ne ju krijuam juve prej një mashkulli dhe një\r\nfemre, ju bëmë popuj e fise që të njiheni ndërmjet vete, e s’ka dyshim,\r\nse tek Allahu më i ndershmi ndër ju është ai që më tepër është ruajtur\r\n(nga të këqijat), e Allahu është shumë i Dijshëm dhe hollësisht i\r\nNjohur për çdo gjë.",
  "Beduinët thanë: “Ne kemi besuar!” Thuaj: “Ju nuk keni besuar\r\nende, por thuani: Ne jemi dorëzuar, e ende nuk iu ka hyrë besimi\r\nnë zemrat tuaja. E nëse e respektoni Allahun dhe të Dërguarin e\r\nTij, Ai nuk ju pakëson asgjë nga veprat tuaja, se Allahu është shumë\r\nMëkatfalës, shumë Mëshirues”.",
  "Besimtarë janë vetëm ata, që i besuan Allahut, të Dërguarit e Tij,\r\ne mandej nuk dyshuan dhe për hir të Allahut luftuan me pasurinë dhe\r\nme jetën e tyre. Të tillë janë ata të vërtetit.",
  "Thuaj: “A ju ia bëni me dije Allahut fenë tuaj (duke thënë: ne\r\nbesuam), kur Allahu është Ai që e di ç’ka në qiej dhe ç’ka në tokë dhe\r\nAllahu është i Dijshëm për çdo send”.",
  "Ata të shprehin ty mirënjohje (ta përmendin) që u bënë\r\nmuslimanë. Thuaj: “Pranimin tuaj të Fesë Islame mos ma njihni (mos\r\nma përmendni) mua, por nëse jeni të sinqertë Allahu juve ju bëri mirë,\r\nkur ju udhëzoi për në besim”.",
  "S’ka dyshim, se Allahu e di fshehtësinë e qiejve e të tokës, Allahu\r\nsheh atë që punoni ju.",
  "Kaf. Betohem në Kuranin e lavdishëm (do të ringjalleni).",
  "Por jo, ata u çuditën që iu erdhi i dërguari (qortues) nga mesi i tyre,\r\nprandaj jobesimtarët thanë: “Kjo është diçka shumë e çuditshme.",
  "A pasi të vdesim e të bëhemi dhe (do të kthehemi në jetë)! Ai\r\nkthim është larg (mendjes e mundësisë)!”",
  "Ne dimë se ç’pakëson (ç’tret) toka prej tyre. Te Ne është edhe libri\r\nqë ruan çdo gjë (numrin e tyre, emrat, pjesët e trupit).",
  "Ata përgënjeshtruan të vërtetën, kur ajo iu erdhi dhe ata janë në\r\ngjendje të luhatshme.",
  "A nuk shikojnë ata me vëmendje kah qielli, se si mbi ta kemi\r\nndërtuar atë, e kemi zbukuruar atë duke mos pasur në të ndonjë\r\nzbrazëti.",
  "Edhe tokën se si e kemi shtrirë, e në të kemi vendosur kodra\r\npërforcuese dhe kemi bërë që në të të mbijnë gjithfarë bimësh të\r\nbukura.",
  "(I bëmë ashtu) Dëshmi të dukshme dhe përkujtuese për çdo njeri\r\nqë ka drejtuar mendjen (te Zoti).",
  "Ne nga qielli lëshuam shiun e dobishëm dhe me të bëmë që të\r\nkultivohen kopshte e drithëra që korren.",
  "Dhe rritëm trungje të gjata hurmash me fruta të paluara njëri mbi\r\ntjetrin.",
  "Ushqim për njerëz dhe me të Ne e ngjallëm tokën e vdekur, e\r\nkështu do të jetë edhe ringjallja.",
  "Para tyre përgënjeshtruan populli i Nuhut, banorët e Bunarit (të\r\npusit) dhe Themudi.",
  "Edhe Adi, edhe Faraoni dhe vëllezërit e Lutit.",
  "Edhe banorët e Ejkes, populli i Tubeit. Të gjithë i përgënjeshtruan\r\ntë dërguarit, atëherë e merituan ndëshkimin Tim.",
  "A mos u lodhëm Ne me krijimin e parë? Jo, por ata janë në një huti\r\nrreth një krijimi të ri.",
  "Ne e kemi krijuar njeriun dhe dimë se ç’pëshpërit ai në vetvete dhe\r\nNe jemi më afër tij se damari (që rreh) i qafës së tij,",
  "kur dy engjëjt qëndrojnë pranë tij në të djathtë dhe në të majtë,",
  "dhe ai nuk hedh ndonjë fjalë e të mos jetë pranë tij përcjellësi i\r\ngatshëm.",
  "Agonia e vdekjes i vjen me atë të vërtetën (i zbulohet çështja e\r\nAhiretit); kjo është ajo prej së cilës ke ikur.",
  "Dhe i fryhet surit, e ajo është dita e premtuar (për dënim).",
  "E do të vijë çdo njeri e bashkë me të edhe grahësi edhe dëshmitari.",
  "I thuhet) Ti ishe në një huti nga kjo (ditë), e Ne ta hoqëm perden\r\ntënde dhe tashti ti sheh shumë mprehtë.",
  "E shoku (përcjellësi) i tij do të thotë: “Kjo që është tek unë (regjistri\r\ni veprave) është gati.",
  "Ju të dy (engjëjt) hidheni në xhehenem çdo mohues kryeneç,",
  "secilin pengues të veprave, mizor e të dyshimtë në fe,",
  "i cili Allahut i shoqëroi zot tjetër, pra hidheni atë në vuajtjet më\r\ntë rënda”.",
  "E shoku i tij (djalli) thotë: “Zoti ynë, unë nuk e shmanga prej\r\nrrugës së drejtë, por ai vetë ka qenë i humbur larg”.",
  "Ai (Allahu) thotë: “Mos u grindni tashti para Meje, se Unë jua\r\ntërhoqa më parë vërejtjen.",
  "Tek Unë nuk ndryshon fjala (vendimi) dhe Unë nuk jam zullumqar\r\npër robërit”.",
  "(Përkujto) Ditën kur Ne xhehenemit i themi: “A je mbushur?” E\r\nai thotë: “A ka ende?”",
  "Ndërsa besimtarëve të ruajtur xheneti iu afrohet krejt afër.",
  "Kjo është ajo që iu premtohej për këdo që pendohet dhe që e ruan\r\nbesën e dhënë.",
  "Për këdo që i është frikësuar Zotit pa e parë dhe ka qenë i kthyer\r\ntek Ai me zemër të sinqertë.",
  "(iu thuhet) Hyni në të të shpëtuar, se kjo është dita e përjetshme.",
  "Ata aty kanë çka të dëshirojnë, e te Ne ka edhe më shumë.",
  "E sa e sa brezni para tyre i kemi shkatërruar e që ishin shumë më\r\ntë fortë e më të shkathët se këta (idhujtarët kurejshitë). Ata brodhën\r\nandej e këndej nëpër tokë (për t’i ikur vdekjes). Por, a mos gjetën\r\nrrugëdalje?",
  "Në të gjitha këto, për atë që ka mendje të shëndoshë dhe që i ka\r\nvënë veshin me vëmendje ka argumente.",
  "Ne krijuam qiejt e tokën dhe gjithë çka ka ndërmjet tyre brenda\r\ngjashtë ditësh dhe Ne nuk ndiem lodhje.",
  "Po ti (Muhamed) me durim përballo atë që ata të thonë, para lindjes\r\nsë diellit dhe para perëndimit madhëro me falënderim Zotin tënd.",
  "Falu për hir të Tij, edhe në një pjesë të natës, edhe pas sexhdes\r\n(pas namazit farz).",
  "Dhe vëri veshin thirrësit, kur thërret nga ndonjë vend i afërt.",
  "Ditën kur e dëgjojnë thirrjen për të vërtetën (ringjalljen), e ajo\r\nështë Dita e Daljes (prej varrezave).",
  "S’ka dyshim, se Ne japim vdekje dhe vetëm te Ne është kthimi i\r\ntyre.",
  "Ditën kur me ata hapet toka e ata nguten (për vendtubim), e ai\r\nështë një tubim i lehtë për Ne.",
  "Ne dimë më së miri çka thonë ata, e ti ndaj tyre nuk je ndonjë\r\ndhunues, ti këshilloje me këtë Kuran atë që ia ka frikën kërcënimit\r\nTim.",
  "Betohem në erërat që ngrejnë dheun dhe e shpërndajnë,",
  "betohem në retë që bartin shiun e rëndë,",
  "betohem në anijet që lundrojnë lehtë,",
  "betohem në engjëjt, që bëjnë ndarjen e çështjeve,",
  "s’ka dyshim, se ajo që iu premtohet është e vërtetë e sigurt,",
  "dhe se shpërblimi (gjykimi për vepra) do të ndodhë patjetër.",
  "Betohem në qiellin plot rrugë,",
  "ju gjendeni në një thënie kontradiktore,",
  "e nga ai (besimi) zmbrapset ai që ishte zmbrapsur.",
  "Mallkuar qofshin gënjeshtarët!-,",
  "ata të cilët janë gafilë në injorancë (në verbëri, në padituri),",
  "e pyesin: “Kur është Dita e Gjykimit?”",
  "Dita kur ata digjen në zjarr.",
  "Përjetojeni dënimin tuaj, ky është ai që kërkonit t’ju shpejtohet.",
  "Të devotshmit janë në kopshte e burime,",
  "të kënaqur se kanë shtënë në dorë atë që iu dha Zoti i tyre, ata\r\nedhe më parë (në Dunja) ishin mirëbërës.",
  "Ata qenë të cilët pak flinin natën.",
  "Dhe në syfyr (kah mbarimi i natës) ata kërkonin falje për mëkatet.",
  "Dhe në pasurinë e tyre kishin përcaktuar të drejtë për lypësin dhe\r\npër të ngratin (që ka nevojë por nuk lyp).",
  "Edhe në tokë ka argumente për ata të bindurit.",
  "Po edhe në veten tuaj. A nuk jeni nga e shihni?",
  "E në qiell është furnizimi juaj dhe ajo që ju premtohet.",
  "Betohem në Zotin e qiellit e të tokës, kjo është një e vërtetë, ashtu\r\nsiç është e vërtetë se ju flisni.",
  "A ke arritur të dëgjosh ti për rrëfimin e mysafirëve të ndershëm\r\ntë Ibrahimit?",
  "Kur patën hyrë tek Ai dhe thanë: “Të përshendesim me paqë!”\r\nAi tha: “Qofshi gjithnjë të përshëndetur me paqë!” (E me vete tha):\r\n“Njerëz të panjohur!”",
  "Dhe ai pa u vërejtur shkoi te familja e vet dhe solli një viç të\r\nmajmë të pjekur.",
  "Atë ua afroi atyre e tha: “Përse nuk po hani?”",
  "Dhe ndjeu një farë frike prej tyre, po ata thanë: “Mos ki frikë!”\r\nMandej i dhanë përgëzim për një djalë të dijshëm.",
  "E gruaja e tij nisi të bërtasë e i ra shuplakë fytyrës së vet e tha:\r\n“Unë jam një plakë që nuk lind!”",
  "Ata (engjëjt) thanë: “Kështu ka thënë Zoti yt, e Ai është i Urti, i\r\nGjithëdijshmi”.",
  "Ai (Ibrahimi) tha: “E ç’është puna juaj, o ju të dërguar?”",
  "Ata thanë: “Ne jemi të dërguar te një popull kriminel,",
  "që të hedhim mbi ta gurë nga balta (e pjekur),",
  "(gurë) të shënuar te Zoti yt, për ata që i kaluan kufijtë (në mëkate)!”",
  "Dhe kush ishte aty nga besimtarët, Ne i nxorëm (i larguam),",
  "po nuk gjetëm aty pos një shtëpie muslimane.",
  "Dhe Ne kemi lënë aty shenjë për ata që i kanë frikë dënimit të\r\nhidhur.",
  "(Kemi lënë shenjë) Edhe me Musain kur Ne e dërguam te faraoni\r\nme fakte të forta.",
  "E ai, me tërë anën (fuqinë) e vet ia ktheu shpinën dhe tha: “Është\r\nmagjistar, ose është i çmendur!”",
  "E Ne e kapëm atë dhe ushtrinë e tij dhe e hodhëm në det, dhe ai\r\ne bëri veten të jetë i nënçmuar.",
  "Edhe në Adin (kemi lënë shenjë), kur Ne lëshuam kundër tyre\r\nerën rrënuese,",
  "e cila nuk la send pa e shndërruar në mbeturinë.",
  "Edhe në Themudin, kur atyre iu pat thënë: Kënaquni deri në një kohë.",
  "E ata nga kryelartësia nuk e respektuan urdhrin e Zotit të tyre,\r\nprandaj i përfshiu rrufeja me krismë, e ata e shihnin.",
  "Dhe nuk mundën, as të ngrihen, e as t\u0027i kundërvihen.",
  "Edhe popullin e Nuhut (e dënuam) që ishte më parë. Ai ishte një\r\npopull i prishur.",
  "Ne me forcën tonë e ngritëm qiellin dhe Ne e zgjerojmë atë.",
  "Edhe tokën Ne e kemi shtruar, sa shtrues të mirë jemi.",
  "Dhe Ne krijuam prej çdo sendi dy lloje (mashkull e femër), që ju\r\ntë përkujtoni (madhështinë e Zotit).",
  "Pra, ikni (o ju njerëz) nga dënimi i Allahut te mëshira e Tij, unë\r\nprej Tij jam një qortues i hapët.",
  "E mos i shoqëroni Allahut ndonjë zot tjetër, edhe për këtë unë jam\r\ni dërguar prej Tij, që t\u0027ju tërheq haptazi vërejtjen.",
  "Ja, ashtu pra, edhe atyre që ishin më parë nuk iu erdhi i dërguar, e\r\nqë nuk i thanë: “Është magjistar ose është i çmendur!”",
  "A mos e porositën njëri-tjetrin me këtë? Jo, por ata janë popull\r\nrenegat.",
  "Prandaj ti largohu prej tyre, ti nuk je i qortuar.",
  "Vazhdo me këshillë, sepse këshilla iu bën dobi besimtarëve.",
  "Unë nuk i krijova xhinët dhe njerëzit për tjetër pos që të më\r\nadhurojnë Mua.",
  "Unë nuk kërkoj prej tyre ndonjë furnizim e as s’dëshiroj të më\r\nushqejnë ata.",
  "Allahu është Furnizues i madh, është Posedues i fuqisë së\r\npathyeshme.",
  "S’ka dyshim, se atyre që bënë mizori iu përket dënimi, si pjesa e\r\ndënimit të shokëve të tyre, prandaj të mos e kërkojnë shpejtimin e tij.",
  "Të mjerët ata që nuk besuan për atë ditën e tyre të premtuar!",
  "Betohem në Turin,",
  "dhe në librin e shkruar në rreshta,",
  "në lëkurë të shtrirë.",
  "Betohem në shtëpinë (Qaben) e vizituar (ose Bejti Mamurin në\r\nqiell),",
  "betohem në kulmin e ngritur (qiellin),",
  "betohem në detin e mbushur (ose detin e ndezur flakë në Kijamet),",
  "është e vërtetë, se dënimi i Zotit tënd patjetër do të ndodhë.",
  "Atë nuk ka kush që mund ta largojë.",
  "Ditën kur qielli bën një tronditje të fortë,",
  "dhe kodrat të shkulen nga vendi e të ecin.",
  "Atë ditë është mjerim i madh për gënjeshtarët,",
  "të cilët luajnë të zhytur në besime të kota.",
  "Ditën kur me rrëmbim shtyhen në zjarrin e xhehenemit.",
  "Ky është ai zjarr, që ju e keni përgënjeshtruar.",
  "A mos është kjo ndonjë magji, apo ju nuk po shihni (jeni verbuar\r\nsiç u verbuat nga e vërteta në Dunja).",
  "Hyni në të! Për juve është njësoj, bëtë durim ose nuk bëtë.\r\nShpërbleheni vetëm me atë që me veprat tuaja e merituat.",
  "Ata të devotshmit janë në kopshte e në begati,",
  "të kënaqur me atë që ua dha Zoti i tyre dhe që i ruajti Zoti i tyre\r\nnga vuajtja e xhehenemit.",
  "(U thuhet) Me të mirë hani e pini, për atë që vepruat mirë.",
  "Ata janë të mbështetur në kolltukë të renditur dhe Ne u shoqëruam\r\natyre hyri symëdha.",
  "E ata që vetë besuan, e edhe pasardhësit e tyre ishin me besim,\r\nNe atyre do t’ua shoqërojmë pasardhësit e tyre dhe asgjë nuk iu\r\npakësojmë nga veprat e tyre (prindërve). Secili njeri është peng i asaj\r\nqë ka punuar.",
  "Ne atyre ua shtojmë të mirat me pemë e me mish, që ata e\r\ndëshirojnë.",
  "Aty njëri-tjetrit ia zgjasin gotën, aty nuk ka fjalë të kota e as mëkat.",
  "Në mesin e tyre qarkullojnë shërbëtorët, si të ishin margaritarë të\r\nruajtur.",
  "Dhe njëri-tjetrit i qasen duke u pyetur (për punët e tyre në Dunja).",
  "(Këta) Thonë: “Ne edhe kur ishim me familjet tona ishim ata që\r\nfrikësoheshim.",
  "E Allahu na dhuroi të mira dhe na ruajti prej dënimit të erës\r\n(flakës) së nxehtë të zjarrit.",
  "Ne më parë ishim ndër ata që e lutëm Atë, e Ai është Bamirës dhe\r\nMëshirues i madh”.",
  "Pra ti përkujto (me Kuran), se me dhuntinë e Zotit tënd ti nuk je,\r\nas falltor, as i çmendur.",
  "E ata thonë: “Ai është poet, po presim kohën ta zhdukë”.",
  "Thuaj: “Pritni, se edhe unë do të pres me ju”.",
  "A mendjet (iluzionet) e tyre po iu urdhërojnë për këtë, apo ata janë\r\npopull renegat?",
  "A mos ata thonë: “Ai (Muhamedi) e trilloi!” Jo, por ata nuk besojnë.",
  "Pra, nëse ata janë të drejtë le ta sjellin një ligjërim si ai.",
  "A mos u krijuan pa Krijues, apo ata vetë janë krijues?",
  "A mos ata i krijuan qiejt e tokën, jo, por ata nuk janë të bindur.",
  "A mos tek ata janë depot e Zotit tënd, apo ata i mbizotërojnë?",
  "A mos kanë ata shkallë të larta, që në to të përgjojnë? Pra, përgjuesit\r\ne tyre le të sjellin fakt të sigurt!",
  "A mos vajzat janë të Atij, kurse djemtë tuaj?",
  "A mos ti iu kërkon atyre shpërblim, e ata janë të ngarkuar nga\r\ntagri?",
  "A mos tek ata janë fshehtësitë, e ata i shkruajnë?",
  "A mos po të kurdisin ndonjë kurth, po ata që nuk besuan bijnë\r\nvetë në kurth.",
  "A mos kanë ata ndonjë zot pos Allahut? I Lartë është Allahu nga\r\nai, që ata i shoqërojnë.",
  "Edhe sikur ta shihnin që u bie nga qielli ndonjë copë, ata do të\r\nthoshin: “Është re e dendur!”",
  "Po ti lëri ata derisa të ballafaqohen në ditën e tyre, kur do të shtangen.",
  "Ditën kur dredhia e tyre nuk do t’iu bëjë dobi asgjë, e as që do të\r\nndihmohen.",
  "Është e vërtetë, se ata që bënë zullum kanë një dënim më të afërt\r\nse sa ai (i Kijametit), por pjesa dërrmuese e tyre nuk e dinë.",
  "Ti bëj durim në vendimin e Zotit tënd, se ti je nën mbikëqyrjen\r\nTonë dhe kur të ngrihesh madhëroje me falënderim Zotin tënd!",
  "Edhe gjatë natës adhuroje Atë, si dhe kur yjet nuk duken më.",
  "Betohem në yllin kur ai bie (prej së larti poshtë)!",
  "Shoku juaj (Muhamedi që ju e njihni), as nuk është njeri që ka\r\nhumbur, as që ka devijuar (nga e vërteta).",
  "Dhe ai nuk flet nga mendja e tij.",
  "Ai (Kurani) nuk është tjetër pos shpallje që i shpallet.",
  "Atë ia mësoi ai fuqiforti (Xhibrili),",
  "që ka mendje precize dhe që u përqendrua në formën e vet (reale).",
  "Dhe ai (Xhibrili) ishte në horizontin e lartë (nga lindja).",
  "Pastaj u lëshua dhe iu afrua.",
  "E ishte afër sa dy harqe (dy kutë) apo edhe më afër.",
  "Dhe i shpalli robit të Tij atë që ia shpalli.",
  "Zemra nuk mohoi atë që pa (me sy).",
  "A po i bëni polemikë atij për atë që ka parë?",
  "Atë (Xhibrilin) e ka parë edhe herën tjetër.",
  "(E ka parë) tek Sidretul Munteha.",
  "Që pranë saj është xhennetul Me’va.",
  "Atëherë kur Sidrën e mbuloi çka e mbuloi.",
  "Shikimi (i Muhamedit), as nuk lakoi, e as nuk tejkaloi.",
  "Ai (Muhamedi) vërtet, pa disa nga shenjat më të mëdha të Zotit\r\ntë vet.",
  "E ju, a i shihni Latin dhe Uzanë?",
  "Dhe atë të tretin e të fundin, Menatin (a kanë fuqi si Zoti i\r\nMuhamedit, e ju i konsideroni zota)!",
  "A mendoni se meshkujt janë tuajët, e të Atij femrat?",
  "Atëherë ajo është një ndarje e padrejtë!",
  "Ata (që i adhuroni ju) nuk janë tjetër, vetëm se emra që ju dhe\r\nprindërit tuaj i emërtuat; Allahu nuk zbriti për ta ndonjë fakt. Po\r\nata (idhujtarët), nuk ndjekin tjetër vetëm se paragjykime dhe çka\r\nduan vetë, megjithëqë prej Zotit të tyre iu pat ardhur udhëzimi.",
  "A mos do t’i takojë njeriut ajo që ai e dëshiron (Jo)?",
  "E dihet, se vetëm Allahut i takon (sundimi) bota tjetër dhe kjo\r\nbotë.",
  "E sa engjëj ka që janë në qiej, e që ndërmjetësimi i tyre nuk bën\r\ndobi asgjë, vetëm pasi Allahu të japë leje për atë që dëshiron dhe që\r\nështë i kënaqur për të.",
  "Ata që nuk e besojnë jetën tjetër, ata engjëjt i emërtojnë me emra\r\nfemrash.",
  "Ata nuk dinë asgjë për atë (emërtim), ata nuk ndjekin tjetër vetëm\r\nparagjykime, e paragjykimi nuk është asgjë ndaj së vërtetës.",
  "Prandaj ti largohu prej atij, që ia ka kthyer shpinën Kuranit dhe që\r\nnuk do tjetër vetëm jetën e Dunjasë!",
  "Ajo është e tërë dituria që kanë arritur ata, e Zoti yt është ai që di\r\nmë së miri për atë që është larguar nga rruga e Tij, dhe Ai është që e\r\ndi më së miri për atë, që është në rrugën e drejtë.",
  "Dhe vetëm të Allahut janë ç’ka në qiej dhe në tokë - për t’i\r\nshpërblyer ata që bënë keq me të keqen e tyre dhe për t’i shpërblyer\r\nata që bënë mirë me të mirën e tyre.",
  "Ata që largohen prej mëkateve të mëdha dhe prej punëve të ndyta,\r\npërpos ndonjë pune të imët, s’ka dyshim se Zoti yt është që gjerësisht\r\npërfshin me falje, se Ai e di më së miri për ju, edhe para se t’ju krijojë,\r\nedhe kur filloi krijimin tuaj nga dheu, edhe kur ishit të fshehur në\r\nbarqet e nënave tuaja, pra mos lavdëroni veten, se Ai e di kush është\r\nmë i ruajtur.3",
  "A e ke parë atë që u zmbraps (prej fesë),",
  "që dha pak e pastaj e ndërpreu?",
  "A mos është, që tek ai ka njohuri për të fshehtën (çështjen e\r\ndënimit në Ahiret) dhe ai po e ditka?",
  "Apo nuk është informuar me atë që është në fletushkat e Musait,",
  "dhe të Ibrahimit, që gjithnjë i plotësoi obligimet,",
  "(që në to shkruan) se askush nuk e bart barrën e (mëkatit) tjetrit.",
  "Dhe se njeriut nuk i takon tjetër vetëm se ajo që ka punuar.",
  "Dhe se mundi i tij më vonë (Ditën e Gjykimit) do të shihet.",
  "Pastaj ai shpërblehet me shpërblimin më të plotë.",
  "Dhe se kthimi i fundit do të jetë te Zoti yt.",
  "Dhe se Ai bën për të qeshur dhe bën për të qarë.",
  "Dhe se Ai është, që jep vdekje dhe jep jetë (gjallëri).",
  "Dhe Ai është, që krijoi llojet - mashkullin dhe femrën,",
  "nga pika e farës që hidhet.",
  "Dhe se Atij i takon ngjallja tjetër (ringjallja në Ahiret).",
  "Dhe se Ai është që pasuron dhe varfëron.",
  "Dhe se Ai është Zoti i Shi’rasë (ylli polar që e adhuronin)",
  "Dhe Ai e shkatërroi Adin e lashtë.",
  "Edhe Themudin, që prej tyre nuk mbeti më.",
  "Edhe popullin e Nuhut më herët, vërtet ata ishin edhe më\r\nzullumqarë dhe më renegatë.",
  "Edhe Mu’tefikën (venbanimin e popullit Lut) e lëshoi prej së larti,",
  "e i përfshiu ata ajo që i përfshiu.",
  "Pra cilës së mirë të Zotit tënd i ke dyshim?",
  "Ky (Muhamedi) është një qortues i llojit të qortuesve të parë.",
  "E Afërta është afruar (Kijameti)!",
  "Pos Allahut nuk ka kush që mund ta largojë atë (ta pengojë)!",
  "A prej këtij ligjërimi (Kurani) po çuditeni,",
  "e po qeshni dhe nuk po qani,",
  "madje edhe e zëni në asgjë?!",
  "Pra, bini në sexhde për Allahun dhe adhurojeni!",
  "Momenti (i katastrofës së përgjithshme) është afruar, e hëna është\r\nçarë (në dysh).",
  "Po ata (idhujtarët) edhe nëse shohin ndonjë argument (mrekulli)\r\nzmbrapsen e thonë: “Kjo është magji e vazhdueshme!”",
  "Dhe përgënjeshtruan e ndoqën dëshirat e veta, por çdo çështje arrin\r\ncakun e fundit.",
  "Atyre iu patën ardhur aso lajmesh (të popujve të lashtë), ku ka mjaft\r\nqortime (për ata që kuptojnë).",
  "Urtësi e përsosur (është Kurani)! Po sa bëjnë dobi qortimet!",
  "Pra, largohu prej tyre. Ditën kur thirrësi (Israfili) kumton një send\r\ntë tmerrshëm,",
  "e dalin prej varreve, si karkaleca të shpërndarë, e me shikim të\r\npërulur,",
  "duke shpejtuar drejt atij, që i thërret, e jobesimtarët thonë: \u0022Kjo\r\nështë ditë e vështirë\u0022.",
  "Populli i Nuhut që ishte para tyre përgënjeshtroi dhe robin Tonë\r\n(Nuhun) e quajti rrenacak dhe thanë: “I marrë!” dhe iu bë kërcënim.",
  "E ai iu drejtua Zotit të vet: “Unë jam i mundur, prandaj më\r\nndihmo!”",
  "Atëherë Ne me një shi të vrullshëm i hapëm dyert e qiellit.",
  "Dhe Ne tokën e zbërthyem në burime uji, kurse uji u bashkua siç\r\nishte caktuar.",
  "E atë (Nuhun) e bartëm në (anije) dërrasash e shtyllash të\r\ngojëzuara,",
  "që lundronte nën vështrimin Tonë. (I fundosëm) Si ndëshkim për\r\natë (Nuhun) që ishte mohuar (përbuzur).",
  "Atë (ngjarje) Ne e lamë për kujtim, por a ka ndokush që merr\r\nmësim?",
  "E çfarë ishte ndëshkimi Im dhe kërcënimi Im!",
  "Ne Kuranin e bëmë të lehtë për mësim, po a ka ndokush që merr\r\nmësim?",
  "Adi përgënjeshtroi, e çfarë ishte ndëshkimi Im dhe kërcënimi Im?",
  "Atyre Ne një ditë fatkeqe të përjetshme u lëshuam një erë të fortë,",
  "që i ngrente njerëzit si të ishin trupa hurmash të shkulura.",
  "Dhe çfarë ishte ndëshkimi Im dhe vërejtja Ime?",
  "Ne Kuranin e bëmë të lehtë për të kuptuar, a ka ndokush që merr\r\nkëshillë?",
  "Themudi përgënjeshtroi të dërguarit.",
  "E thanë: “A të shkojmë pas një njeriu të vetëm, që doli nga mesi\r\nynë, po Ne atëherë do të jemi të humbur në një marrëzi!\u0022",
  "A, atij nga mesi jonë iu dha shpallja? Jo? por ai është një gënjeshtar\r\nmendjemadh.",
  "Mirëpo ata nesër do të kuptojnë se kush është gënjeshtari,\r\nmendjemadhi!",
  "Ne atyre do t’ua dërgojmë deven si sprovë e ti vetëm vështro dhe\r\nbën durim.",
  "Dhe lajmëroi ata se uji është i ndarë për ta veç e veç, secili do të\r\nparaqitet për të pirë ujë në rendin e vet.",
  "Po ata e ftuan shokun e vet, e ai mori dhe e theri atë.",
  "E çfarë ishte ndëshkimi Im dhe kërcënimi Im?",
  "Ne lëshuam kundër tyre një ushtimë, e ata u bënë si shtrojë vathi.\r\n(Mbeturinë e ushqimit të kafshëve që u shtrohet).",
  "Ne Kuranin e bëmë të lehtë për këshillë, po a ka ndokush që merr\r\nmësim?",
  "Populli i Lutit i përgënjeshtroi vërejtjet e pejgamberit të vet.",
  "Ne atyre, përveç familjes së Lutit të cilën e shpëtuam para se të\r\nagonte iu lëshuam një erë, që solli gurë mbi ta.",
  "(Shpëtimi ishte) Një mirësi nga ana Jonë, ashtu Ne shpërblejmë\r\natë që falënderon.",
  "Ai (Luti) iu pat tërhequr vërejtjen atyre për dënimin Tonë të\r\nrëndë, por ata dyshuan në ato kërcënime.",
  "Ata deshën t’iu afrohen mysafirëve të tij. Ne ua verbuam sytë atyre, pra përjetoni ndëshkimin Tim dhe qortimet e Mia!",
  "E atyre në një mëngjes të hershëm iu erdhi dënimi i përhershëm.",
  "Pra, vuajeni dënimin Tim dhe qortimin Tim!",
  "Ne Kuranin e bëmë të lehtë për të studiuar, a ka ndokush që merr\r\npërvojë nga ai?",
  "Edhe rrethit të faraonit i patën ardhur shumë vërejtje.",
  "Ata i përgënjeshtruan të gjitha argumentet Tona, prandaj Ne i\r\ndënuam ashtu siç është dënimi i një Ngadhënjyesi, i një Fuqiploti.",
  "A jobesimtarët tuaj janë më të vlefshëm, se ata që u përmendën,\r\napo ju keni ndonjë kontratë në librat e qiellit?",
  "A mos po thonë: “Ne jemi një grup ngadhënjyes tok të bashkuar?”",
  "Grupi do të pësojë disfatë dhe ata do të kthehen prapa.",
  "Por jo, afati i tyre është Kijameti, e Kijameti është edhe më i\r\nvështirë, edhe më i hidhur.",
  "S’ka dyshim, se idhujtarët kriminelë janë, edhe në një huti, edhe\r\nnë zjarr të madh.",
  "Ditën kur me fytyrat e tyre do të tërhiqen zvarrë në zjarr. “Vuajeni\r\ndënimin Sekar” (emër i një xhehenemi).",
  "Ne çdo send e kemi krijuar me paracaktim preciz.",
  "Puna Jonë (në krijim) është e shpejtë sa çel e mshel sytë.",
  "Ne, ata që ishin si ju i shkatërruam, a ka ndokush që merr mësim?",
  "Dhe çdo gjë që ata e punuan, gjendet (e shkruar) në shënime.",
  "Dhe çdo vepër, qoftë e vogël dhe qoftë e madhe është radhitur\r\n(evidentuar në Lehvi Mahfudh).",
  "Është e vërtetë, se të devotshmit do të jenë në xhenete e në lumenj,",
  "në një vend të kënaqshëm, te Sunduesi i Gjithëpushtetshëm (tek\r\nAllahu).",
  "Rrahmani - i Gjithëmëshirshmi,",
  "Ai ia mësoi Kuranin,",
  "e krijoi njeriun,",
  "ia mësoi atij të folurit (të shprehurit, të shqiptuarit).",
  "Dielli dhe hëna udhëtojnë sipas një përcaktimi të saktë.",
  "Edhe yjet, edhe bimët i bëjnë përulje (dëshirës së Rrahmanit).",
  "Ai e ngriti edhe qiellin dhe Ai vuri drejtësinë,",
  "që të mos kaloni kufirin në drejtësi.",
  "Edhe ju mbani me drejtësi peshoren, e mos lëni mangu në peshore!",
  "Ai edhe tokën e bëri të shtrirë për krijesat.",
  "Në të ka pemë të llojllojta, ka edhe hurma me shporta të\r\nmbështjella.",
  "Edhe drithi me kashtën e tij, edhe bimët aromatike (ose ushqyese).",
  "E, cilën të mirë të Zotit tuaj po e mohoni (ju o njerëz dhe ju o\r\nxhinë)?",
  "Ai e krijoi njeriun nga balta e terur si (enë balte) e pjekur.",
  "Dhe Ai krijoi xhinët nga flaka (pa tym) e zjarrit.",
  "E, cilën begati të Zotit tuaj e mohoni?",
  "Zot i dy lindjeve dhe Zot i dy perëndimeve.",
  "E, cilën të mirë të Zotit tuaj e mohoni.",
  "Ai i lejoi dy detet të puqen ndërmjet vete.",
  "Ndërmjet atyre të dyve është një pengues, që ata të dy nuk e\r\nkapërcejnë.",
  "E, cilën të mirë të Zotit tuaj po e mohoni?",
  "Prej atyre të dyve nxirren margaritarë e diamantë.",
  "E, cilën të mirë të Zotit tuaj po e mohoni?",
  "Dhe të Atij janë anijet lundruese të ngritura lart si kodra në det.",
  "E, cilën të mirë të Zotit tuaj po e mohoni?",
  "Çdo gjë që është në të (në tokë) është zhdukur.",
  "E do të mbetet vetëm Fytyra e Zotit tënd (Zoti yt), që është i\r\nMadhëruar e i Nderuar!",
  "E, cilën të mirë të Zotit tuaj po e mohoni?",
  "(Ai mbetet) Atij i drejtohet me lutje kush është në qiej e nëtokë, dhe Ai në çdo moment është i angazhuar në çështje të reja (fal\r\nmëkate, largon brengosje, jep jetë, jep vdekje, krijon gjendje, zhduk të\r\ntjera etj.).",
  "E, cilën të mirë të Zotit tuaj ju po e mohoni?",
  "Ne do të merremi me (llogarinë për) ju, o ju dy të rëndësishmit\r\n(njerëz dhe xhinë).",
  "E, cilën të mirë të Zotit tuaj po e mohoni ju?",
  "O turmë e xhinëve dhe e njerëzve, nëse keni mundësi të dilni përtej\r\nkufijve të qiejve e të tokës, depërtoni pra, po nuk mundeni vetëm me\r\nndonjë fuqi të fortë (por ju nuk e keni atë).",
  "E, cilën të mirë të Zotit tuaj po e mohoni?",
  "Juve dy grumbujve iu derdhet përmbi flakë zjarri dhe do t’iu\r\nderdhet rem i shkrirë, e nuk do të keni mundësi të mbroheni.",
  "E, cilën të mirë të Zotit tuaj po e mohoni?",
  "E kur të çahet qielli e të bëhet kuq si vaji i shkrirë.",
  "E, cilën të mirë të Zotit tuaj po e mohoni?",
  "Atë ditë nuk pyetet për mëkatin e tij, as njeriu, as xhini.",
  "E, cilën të mirë të Zotit tuaj po e mohoni?",
  "Kriminelët njihen me tiparet e tyre, prandaj me rrëmbim kapen\r\npër flokësh dhe për këmbët e tyre.",
  "E, cilën të mirë të Zotit tuaj po e mohoni?",
  "Ja, ky është xhehenemi, të cilin kriminelët e mohonin.",
  "Ata do të sillen vërdallë ndërmjet atij (zjarrit) dhe ujit të vluar deri\r\nnë kulminacion.",
  "E, cilën të mirë të Zotit tuaj po e mohoni?",
  "E, për atë që i pat frikë paraqitjes para Zotit të vet janë dy xhenete.",
  "E, cilën të mirë të Zotit tuaj po e mohoni?",
  "(Xhenete) plot degë me gjethe e pemë.",
  "E, cilën të mirë të Zotit tuaj po e mohoni?",
  "Në ata të dy janë dy kroje që rrjedhin.",
  "E, cilën të mirë të Zotit tuaj po e mohoni?",
  "Në ata të dy, prej të gjitha pemëve ka nga dy lloje.",
  "E, cilën të mirë të Zotit tuaj po e mohoni?",
  "Të mbështetur në kolltukë, që i kanë mbulesat kadife, dhe pemët\r\ne atyre dy xheneteve janë krejt afër.",
  "E, cilën të mirë të Zotit tuaj po e mohoni?",
  "Aty janë ato që përqendrojnë shikimet e tyre (vetëm në burrat\r\ne vet), e që nuk i ka prekur kush para tyre, as njerëz, as xhin.",
  "E, cilën të mirë të Zotit tuaj po e mohoni?",
  "Ato janë si xhevahiri e diamanti (të kuqërremta në të bardhë).",
  "E, cilën të mirë nga të mirat e Zotit tuaj po e mohoni?",
  "A mund të jetë shpërblimi i veprës së mirë diçka tjetër, pos së\r\nmirës!",
  "E, cilën të mirë të Zotit tuaj po e mohoni?",
  "E nën ato dy (xhenete) janë edhe dy xhenete.",
  "Po cilën të mirë nga të Zotit tuaj po e mohoni?",
  "Nga gjelbërimi i shumtë duken të mbyllura në të zi.",
  "E, cilën nga të mirat e Zotit tuaj po e mohoni?",
  "Aty janë dy burime, që gjithnjë gurgullojnë.",
  "E, cilën të mirë të Zotit tuaj po e mohoni?",
  "Aty, në ata të dy, ka hurma dhe shegë.",
  "E cilën të mirë të Zotit tuaj po e mohoni?",
  "Aty janë ato (gra) të ndershme e të bukura.",
  "E, cilën të mirë të Zotit tuaj po e mohoni?",
  "Ato janë hyri që e kufizojnë ndejën vetëm në shtëpinë (tënde).",
  "E, cilën të mirë të Zotit tuaj po e mohoni?",
  "Ato nuk i ka prekur kush para tyre, as njeri, as xhini.",
  "E, cilën të mirë të Zotit tuaj po e mohoni?",
  "Aty rrinë të mbështetura në mbështetëse të gjelbra e shtroja të\r\nbukura.",
  "E, cilën të mirë të Zotit tuaj po e mohoni?",
  "I Lartësuar është emri i Zotit tënd, të Madhëruar e të Nderuar!",
  "E kur të ngjajë Ndodhia (Kijameti).",
  "Realitetin e asaj ndodhie nuk ka kush që do ta përgënjeshtrojë.",
  "Ajo është që rrëzon, është që ngren (lart).",
  "(Ajo ndodh) Kur toka tundet me dridhje të forta,",
  "e kodrat shkapërderdhen e bëhen copë e thërrmi,",
  "e bëhen pluhur i shpërndarë,",
  "dhe ju të ndaheni në tri grupe.",
  "E ata të djathtit, kush janë ata të djathtit se?",
  "Po të majtit, kush janë ata të majtit?",
  "Ndërsa të përparmit janë të dalluar (janë në ballë).",
  "Ata pra, janë më të afruarit (te Zoti).",
  "Janë në xhenetet e begatshme.",
  "(Ata janë) Shumë prej (popujve) të hershmëve.",
  "E janë pak prej të mëvonshmëve.",
  "Janë në shtretër të qëndisur me ar.",
  "Të mbështetur në to përballë njëri-tjetrit.",
  "Atyre iu shërbejnë djelmosha të gjithmonshëm,",
  "me gastare, me ibrikë dhe me gota të mbushura plot prej burimit,",
  "prej së cilës pije (vere), as nuk iu dhemb koka, as nuk dehen.",
  "Edhe pemë sipas dëshirës së tyre.",
  "Edhe mish shpezësh, cilin ta duan.",
  "Dhe (gratë e tyre janë) hyri symëdha.",
  "Si të ishin inxhi të ruajtura.",
  "Shpërblim për atë, që ata punuan.",
  "Aty nuk dëgjojnë fjalë të këqija, as që janë mëkat (gënjeshtër).",
  "Vetëm thënie: selam pas selami.",
  "E për sa u përket atyre të djathtëve, çka është gjendja e të djathtëve?",
  "Janë nën drunj të pemëve pa therra (pa gjemba).",
  "Të bananeve me fruta palë-palë.",
  "Nën hije të përhershme.",
  "Pranë ujit rrjedhës.",
  "Edhe ndër pemë shumë llojesh,",
  "që as nuk ndërprehen, as nuk janë të ndaluara.",
  "Edhe shtretër të lartë (ose gra të larta).",
  "Ne i kemi krijuar ato në një krijim të ri (formë të re).",
  "Dhe ato i kemi bërë virgjëresha,",
  "të dashuruara (për burrat e vet), të një moshe.",
  "(Ato janë) Për ata të djathtët.",
  "(të djathtët) Janë shumë nga të parët (të hershmit).",
  "Janë shumë nga më të vonshmit.",
  "E të majtit, ç’është puna e të majtëve?",
  "Janë në vapë të zjarrit dhe në ujë të valë.",
  "Dhe në errësirë nga tymi.",
  "As e freskët, e as e këndshme.",
  "Ata përpara kësaj kanë qenë të dhënë pas komoditetit (qejfeve).",
  "Dhe ata vazhdimisht ishin në mëkatin e madh.",
  "Dhe ishin që thonin: “A pasi të vdesim, të bëhemi dhe e eshtra të\r\nkalbura, njëmend do të ringjallemi?",
  "A edhe prindërit tanë të hershëm?”",
  "Thuaj: “Edhe të parët, edhe të fundit,",
  "keni për t’u tubuar në një Ditë të Caktuar!”",
  "Pastaj ju, o të humbur e përgënjeshtrues!",
  "Keni për të ngrënë prej pemës Zekum!",
  "Prej saj keni për t’i mbushur barqet!",
  "E menjëherë pas do të pini prej ujit të vluar!",
  "Do të pini si deveja e etshme!",
  "Kjo është mirëseardhja e tyre Ditën e Gjykimit.",
  "Ne iu kemi krijuar juve, e përse nuk pranoni (ringjalljen)!",
  "A më tregoni për farën që e derdhni,",
  "a ju e krijoni atë, apo Ne jemi që e krijojmë?",
  "Ne e kemi caktuar (dhe barazuar) ndërmjet jush vdekjen dhe Ne\r\nnuk ka kush, që mund të na pengojë,",
  "që t’ju zëvendësojmë me të tjerë si ju dhe t’ju krijojmë rishtazi siç\r\nnuk dini ju.",
  "Ju e keni të njohur zanafillën e parë, e përse nuk mendoni.",
  "A nuk e shihni atë që mbillni?",
  "A ju e bëni të mbijë ajo, apo Ne e bëjmë të mbijë?",
  "Sikur Ne të dëshironim, do ta bënim atë të thyer (të shkatërruar)\r\ne ju do të mbeteshit gjithmonë të habitur (duke thënë).",
  "S’ka dyshim se ne mbetëm të dëmtuar.",
  "Po jo, ne mbetëm pa të (të varfëruar).",
  "A e shihni ujin që po e pini?",
  "A ju e lëshoni atë prej reve, apo Ne jemi që e lëshojmë?",
  "Sikur Ne të dëshirojmë, e bëjmë atë të njelmët, përse nuk falënderoni?",
  "A e keni parë zjarrin që ju e ndizni?",
  "A ju e krijuat drurin e tij, apo Ne jemi krijues?",
  "Ne e bëmë atë si përkujtim (për zjarrin e xhehenemit) dhe të\r\nnevojshëm për ata në vende të pabanuara (në shkretëtirë).",
  "Pra, ti lartësoje emrin e Zotit tënd të Madh.",
  "Betohem në shuarjen (perëndimin) e yjeve.",
  "E ai është betim i madh, sikur ta dini!",
  "Se me të vërtetë ai është Kuran i famshëm.",
  "Është në një libër të ruajtur.",
  "Atë nuk e prek kush, vetëm të pastrit (melaiket).",
  "Është i zbritur prej Zotit të botëve.",
  "A, ndaj këtij ligjërimi (Kurani) ju tregoheni të luhatshëm (të\r\npavendosur)!",
  "Dhe në vend të falënderimit për furnizimin tuaj, ju jeni që\r\npërgënjeshtroni.",
  "Përse, pra kur arrin shpirti në fyt,",
  "dhe ju në atë moment shikoni (se ç’po i ngjet)",
  "e Ne jemi më afër tek ai se ju, por ju nuk shihni.",
  "Dhe përse, nëse ju nuk jeni përgjegjës (për vepra),",
  "nuk e ktheni atë (shpirtin të mos dalë)!",
  "E nëse ai (i vdekuri) është prej të afërmve (të Zotit).",
  "Ai ka (te Zoti) kënaqësi, furnizim të mirë dhe xhenet të begatshëm.",
  "Po në qoftë se është nga të djathtët?",
  "Pra, ty të qoftë selam prej të djathtëve (i thuhet).",
  "E në qoftë se është prej përgënjeshtruesve të humbur,",
  "mirëseardhja e tyre është pritje me ujë të valë,",
  "dhe djegie nga zjarri i xhehenemit.",
  "E s’ka dyshim se kjo është ajo e vërteta e sigurt.",
  "Pra ti lartësoje Zotin tënd të Madhëruar.",
  "Allahun e lartësoi me adhurim ç’ka në qiej e në tokë dhe Ai është i\r\nGjithëfuqishmi, i Urti.",
  "I Tij është pushteti në qiej e në tokë, Ai jep jetë dhe Ai jep vdekje\r\ndhe Ai është i Plotfuqishëm për çdo send.",
  "Ai është i Pari që s’ka fillim dhe i Fundit që s’ka mbarim, është i\r\nLarti dhe i Afërti, dhe Ai është më i Dijshmi për çdo gjë.",
  "Ai është që krijoi qiejt dhe tokën vetëm për gjashtë ditë, pastaj u\r\nngrit mbi Arshin. Ai e di çka futet në tokë dhe çka del prej saj, çka\r\nzbret nga qielli dhe çka ngrihet në të, dhe Ai është me ju kudo që të\r\njeni, Allahu është Vështrues i asaj që punoni.",
  "Vetëm i Tij është sundimi i qiejve dhe i tokës dhe vetëm tek Allahu\r\nkthehen të gjitha çështjet.",
  "Ai e ngërthen (e zgjaton) natën në ditë dhe e ngërthen (zgjaton)\r\nditën në natë, dhe Ai është që i di të fshehtat në gjokse.",
  "Besoni Allahun dhe të Dërguarin e Tij dhe jepni nga ajo që Ai iu\r\nbëri trashëgues në të, se ata që besuan prej jush dhanë për hir të Zotit,\r\nata kanë shpërblim të madh.",
  "Ç’keni ju që nuk i besoni Allahut, kur i Dërguari i Tij ju thërret t\u0027i\r\nbesoni Zotit tuaj, nëse jeni besimtarë.",
  "Ai robit të vet i shpall argumente të qarta për t’ju nxjerrë juve prej\r\nerrësirave në dritë. E, s’ka dyshim se Allahu është shumë i Butë e\r\nMëshirues ndaj jush.",
  "E, ç’keni ju që nuk jepni për në rrugën e Allahut, kur dihet se\r\nAllahut i mbesin trashëgim qiej e tokë? Nuk janë të barabartë prej\r\njush ata që dhanë nga pasuria e tyre dhe luftuan para çlirimit, sepse të\r\ntillët kanë vlerë më të madhe nga ata që dhanë dhe luftuan pas. Por të\r\ngjithëve Allahu iu premtoi të mirat; Allahu di çka punoni.",
  "Kush është ai që i huazon Allahut një hua të mirë e që Ai t’ia\r\nshumëfishojë atë, dhe ai ka një shpërblim të mirë.",
  "(Përkujto) Ditën kur i sheh besimtarët dhe besimtaret, që drita e\r\ntyre flakëron para tyre dhe në të djathtë të tyre. (U thuhet) Myzhde\r\ne juaj sot janë xhenetet nën të cilat rrjedhin lumenj, aty do të jeni\r\npërgjithmonë. E ajo është fitore e madhe.",
  "Ditën kur hipokritët dhe hipokritet atyre që besuan iu thonë:\r\n“Na pritni (ose na shikoni) të ndriçohemi prej dritës suaj!” Iu thuhet:\r\n“Kthehuni prapa jush (në Dunja) e kërkoni ndonjë dritë!” Atëherë\r\nvihet ndërmjet tyre një farë muri, që ka një derë, e brendia e tij është\r\nmëshirë (xheneti), e nga ana e jashtme e tij është dënimi (zjarri).",
  "Hipokritët e mbetur në errësirë) I thërrasin ata (besimtarët): “A\r\nnuk kemi qenë edhe ne së bashku me ju!? (Besimtarët iu përgjigjen):\r\n“Po, por ju e shkatërruat veten (me hipokrizi), ju prisnit kob të zi\r\npër besimtarët, ju dyshonit në çështjet e fesë dhe juve ju mashtruan\r\nshpresat e kota, deri kur ju erdhi caktimi i Allahut (vdekja) dhe ashtu,\r\npërkitazi me Allahun, mashtruesi ju mashtroi.",
  "E sot prej jush nuk pranohet ndonjë kompensim, e as prej atyre që\r\nnuk besuan, vendi juaj është zjarri, ai është ndihma juaj: sa përfundim\r\ni keq është ai”.",
  "A nuk është koha, që zemrat e atyre që besuan të zbuten me\r\nkëshillat e Allahut dhe me atë të vërtetën që zbriti (me Kuran), e të\r\nmos bëhen si ata, të cilëve iu është dhënë libri më parë e zgjati koha\r\ndhe zemrat e tyre u shtangën e shumë prej tyre janë jashtë rrugës.",
  "Dijeni se Allahu e ngjall tokën pas vdekjes së saj. Ne ua kemi\r\nsqaruar argumentet, në mënyrë që të kuptoni.",
  "S’ka dyshim, se ata që japin lëmoshë (sadaka) dhe që sinqerisht\r\njapin për hir të Allahut, atyre iu shumëfishohet dhe ata kanë shpërblim\r\ntë madh.",
  "Ata që besuan Allahun dhe të Dërguarin e Tij, ata janë të sinqertit\r\ndhe dëshmorët tek Zoti i tyre, ata kanë shpërblimin e vet dhe dritën\r\ne vet, ndërsa ata që mohuan dhe përgënjeshtruan faktet Tona, ata janë\r\nbanues të xhehenemit.",
  "Ju njerëz dijeni se jeta e kësaj bote nuk është tjetër vetëm se lojë,\r\nkalim kohe në argëtime, stoli, krenari mes jush dhe përpjekje për\r\nshtimin e pasurisë dhe të fëmijëve, e që është si shembull i një shiu\r\nprej të cilit bima i habit bujqit, e pastaj ajo thahet dhe e sheh atë të\r\nverdhë, mandej bëhet e thyer, e llomitur, e në botën tjetër është dënimi\r\ni rëndë, por edhe falje mëkatesh dhe dhurim i kënaqësisë nga Allahu;\r\npra jeta e kësaj bote nuk është tjetër vetëm se përjetim mashtrues.",
  "Shpejtoni në atë që fitoni falje prej Zotit tuaj dhe xhenetin, që\r\ngjerësia e tij është si gjerësia e qiellit e tokës, i përgatitur për ata që i\r\nbesuan Allahut dhe të dërguarve të Tij. Ajo është dhunti e Allahut, që\r\nia jep kujt të dojë, e Allahu është Posedues i mirësisë së madhe.",
  "Nuk ndodh asnjë fatkeqësi në tokë, e as në trupin tuaj, e që të mos\r\njetë në shënime (libër - Levhi Mahfudh) para se të ngjajë ajo, e kjo\r\npër Allahun është e lehtë.",
  "Ashtu që të mos dëshpëroheni tepër për atë që ju ka kaluar, e as\r\ntë mos gëzoheni tepër me atë që Ai ua ka dhënë, pse Allahu nuk e do\r\nasnjë arrogant, që iu lavdërohet të tjerëve,",
  "të cilët vetë bëjnë koprraci dhe me koprraci i këshillojnë njerëzit.\r\nE kush largohet prej dhënies, le ta dijë se Allahu është i Begatshëm,\r\ni Lavdishëm.",
  "Ne i dërguam të dërguarit Tanë me dokumente të qarta dhe Ne\r\nzbritëm me ata librin dhe drejtësinë, që t\u0027i përmbahen njerëzit të së\r\ndrejtës. Ne e kemi zbritur edhe hekurin, që në të ka forcë të fortë dhe\r\ndobi për njerëz, e edhe për t\u0027u ditur tek Allahu, se kush e ndihmon\r\nAtë (rrugën e Tij) dhe të dërguarit e Tij, duke i besuar të fshehtës. S’ka\r\ndyshim, se Allahu është i Fuqishëm, Mbizotërues.",
  "Ne Nuhun dhe Ibrahimin i zgjodhëm të dërguar e pasardhësve të\r\natyre të dyve ua dhamë pejgamberllëkun dhe librin, e disa prej tyre i\r\nudhëzuan në rrugën e drejtë, po shumë prej tyre mbetën jashtë rrugës.",
  "Pastaj vazhduam pas tyre me të dërguarit Tanë, e pas tyre e\r\ndërguam Isain, të birin e Merjemes dhe atij i dhamë Inxhillin, e në\r\nzemrat e ithtarëve të tij dhuruam butësi e mëshirë, ndërsa murgësinë\r\nata vetë e shpikën. Ne atë nuk ua bëmë obligim atyre, mirëpo edhe\r\npse kishin si qëllim me të vetën ta arrijnë kënaqësinë e Allahut, ata\r\nnuk iu përmbajtën asaj si duhet përmbajtur, prandaj atyre që besuan\r\nNe ua dhamë shpërblimin e tyre, po shumë prej tyre janë mëkatarë\r\n(jobesimtarë).",
  "O ju që keni besuar, kini frikë Allahun dhe vazhdoni me besim\r\nndaj të dërguarit të Tij, se Ai ju jep dyfish nga mëshira e tij, ju dhuron\r\ndritë që ecni me të, ju fal mëkatet tuaja, Allahu është Mëkatfalës dhe\r\nMëshirues i madh.",
  "Le ta dinë Ithtarët e Librit, se ata nuk kanë asgjë në dorë nga\r\nmirësia e Allahut, dhe se e gjithë e mira (pejgamberllëku, shpallja)\r\nështë në Dorë të Allahut, e Ai ia jep kujt të dojë, Allahu është Posedues\r\ni mirësisë së madhe.",
  "Vërtet, Allahu dëgjoi fjalët e asaj, e cila bisedoi me ty lidhur me\r\nburrin e vet, që u ankua tek Allahu; prandaj Allahu e dëgjon bisedën\r\ntuaj, Allahu është Dëgjues dhe Vështrues i çdo gjëje.",
  "Ata prej jush që bëjnë “Dhihar” (epërsia ime ndaj teje është haram,\r\nsi epërsia ndaj nënës sime) ndaj grave të veta, në të vërtetë ato nuk\r\njanë nënat e tyre, nënat e tyre janë vetëm ato që i kanë lindur ata,\r\nndërsa ata janë duke thënë fjalë irrituese dhe gënjeshtra, por Allahu\r\nështë që lë shumë pa marrë në përgjegjësi dhe shumë fal.",
  "Ata që krahasojnë (me nënat) dhe largohen nga gratë e veta, e pastaj zmbrapsen nga ajo që kanë thënë, janë të obliguar, që para se\r\ntë kontaktojnë ndërmjet vete ta lirojnë një rob. Kjo është dispozitë\r\nme të cilën porositeni, e Allahu është i Njohur hollësisht me atë që\r\nju punoni.",
  "E kush nuk gjen (rob për lirim), atëherë le të agjërojë dy muaj\r\nrresht para se të kontaktojnë, e kush nuk mundet, atëherë le t’i ushqejë\r\ngjashtëdhjetë të varfër. Kjo (dispozitë ju shërben) për të vërtetuar ju,\r\nse besoni Allahun dhe të Dërguarin e Tij (e jo zakonet injorante).\r\nKëto, pra janë përcaktimet e Allahut. Ndërkaq mohuesit kanë dënim\r\ntë rëndë.",
  "Është e vërtetë, se ata që i kundërvihen Allahut dhe të Dërguarit të\r\nTij janë të mposhtur, ashtu siç u mposhtën ata përpara tyre. Mirëpo\r\nNe iu kemi shpallur fakte të qarta, e për mohuesit është një dënim i\r\nturpshëm.",
  "Në ditën kur Allahu i ringjall ata të gjithë, i njofton me atë që\r\nkanë punuar, pse Allahu ka mbajtur ato shënime, edhe pse ata i kanë\r\nharruar. Allahu është Ai, që çdo send e sheh dhe e përcjell.",
  "A nuk e di ti (o dëgjues), se Allahu di çka ka në qiej dhe çka ka në\r\ntokë?!... Nuk bëhet bisedë e fshehtë mes tre vetave e të mos jetë Ai i\r\nkatërti; e as mes pesë vetave e të mos jetë Ai i gjashti, e as mes më pak\r\nvetave dhe as mes më shumë vetave, e të mos jetë Ai me ta, kudo që të\r\njenë. Pastaj në Ditën e Kijametit i njofton ata me atë që kanë punuar.\r\nAllahu është i Gjithëdijshëm për çdo send.",
  "A nuk i sheh ata që ishin të ndaluar të bisedojnë fshehtas, se si i\r\nkthehen përsëri asaj nga e cila ishin të ndaluar dhe pëshpërisin për\r\nçka është mëkat, për çka është mizori dhe çka është në kundërshtim\r\ntë të dërguarit. Ata kur vijnë te ti, të përshëndesin me atë që Allahu\r\nnuk të përshëndet dhe vetëmevete thonë: “Përse Allahu nuk na dënon\r\npër këtë që po themi?” Por mjaft është për ta xhehenemi në të cilin\r\nhidhen. Sa vend i shëmtuar është ai.",
  "O ju që keni besuar, kur bisedoni mes vete fshehurazi, mos bisedoni\r\npër çka është mëkat, armiqësi dhe kundërshtim ndaj pejgamberit, por\r\nbisedoni për punë të ndershme e të matura dhe kini frikën Allahun,\r\ntek i cili do të tuboheni!",
  "Bisedën e fshehtë e nxit vetëm djalli për t’i shqetësuar ata që\r\nbesuan, ndonëse ajo nuk mund t’i dëmtojë ata fare pa dëshirën e Allahut, prandaj vetëm Allahut le t’i mbështeten besimtarët!",
  "O ju që besuat, kur t’ju thuhet: zgjerohuni (bëni vend) në vend\r\nndeje, zgjerohuni, se Allahu bën zgjerim për ju, e kur t’ju thuhet:\r\nngrihuni! - Atëherë ju ngrihuni, Allahu i lartëson ata që besuan prej\r\njush, i lartëson në shkallë të lartë ata të cilëve iu është dhënë dituri.\r\nAllahu është i Njohur mirë me atë që punoni.",
  "O ju që keni besuar, kur dëshironi të bisedoni me të Dërguarin,\r\njepni një sadaka para bisedës suaj. Kjo është më mirë për ju dhe\r\nmë pastër; e nëse nuk keni çka të jepni, Allahu është Mëkatfalës,\r\nMëshirues i madh.",
  "A iu frikësuat (varfërisë) të jepni lëmoshë në prag të bisedës suaj?\r\nE kur ju nuk e bëtë dhe Allahu ju fali, atëherë pra falni namazin, jepni\r\nzeqatin, respektojeni Allahun dhe të Dërguarin e Tij, Allahu është i\r\nNjohur me punën tuaj.",
  "e dini për ata që kanë miqësuar një popull, që Allahu ka shprehur\r\nmallkim kundër tyre? Ata nuk janë, as prej jush, as prej atyre dhe me\r\nvetëdije betohen rrejshëm.",
  "Allahu për ta ka përgatitur një ndëshkim të ashpër. Vërtet, atë që\r\nbëjnë ata është shumë e keqe.",
  "Ata betimin e tyre e kanë marrë si mbrojtje dhe kanë penguar prej\r\nrrugës së Allahut, prandaj ata i pret një dënim poshtërues.",
  "Atyre nuk do t’iu bëjë kurrfarë dobie pasuria e tyre, e as fëmijët\r\ne tyre para Allahut. Ata janë banorë të zjarrit, aty janë përgjithmonë.",
  "Ditën kur Allahu i ringjall të gjithë, e ata i betohen Atij, sikurse iu\r\nbetoheshin juve, dhe mendojnë (me atë betim) të arrijnë diçka. Pra ta\r\ndini, se ata janë me të vërtetë gënjeshtarët.",
  "Ata i ka nënshtruar djalli dhe ua ka qitur në harresë porositë e\r\nAllahut. Ata janë shoqëri e djallit, e dijeni se ithtarët e djallit janë më\r\ntë dëshpëruarit.",
  "S’ka dyshim, se ata që e kundërshtojnë Allahun dhe të Dërguarin\r\ne Tij, të tillët janë ndër më të poshtëruarit.",
  "Allahu ka përcaktuar (shkruar në Levhi Mahfudh): “Unë dhe të\r\ndërguarit e Mi patjetër do të ngadhënjejmë!” Allahu është i Fortë,\r\nNgadhënjyes.",
  "Nuk gjen popull që e beson Allahun dhe Ditën e Gjykimit, e\r\nta dojë atë që e kundërshton Allahun dhe të Dërguarin e Tij, edhe\r\nsikur të jenë ata (kundërshtarët) prindërit e tyre, ose fëmijët e tyre,\r\nose vëllezërit e tyre, ose farefisi i tyre. Ata janë që në zemrat e tyre\r\n(Ai) ka skalitur besimin dhe e ka forcuar me shpirt nga ana e Tij,\r\ndhe ata do t’i shpjerë në xhenete, nëpër të cilët rrjedhin lumenj. Aty\r\njanë përgjithmonë. Allahu ua ka pëlqyer punën e tyre dhe ata janë\r\ntë kënaqur me shpërblimin e Tij. Të tillët janë palë (grup, parti) e\r\nAllahut, ta dini pra, se ithtarët e Allahut janë ata të shpëtuarit.",
  "Allahun e madhëron me tesbih (duke i mohuar ato që nuk i takojnë\r\natij) gjithë çka ka në qiej dhe gjithë çka ka në tokë, e Ai është i Plotfuqishmi,\r\ni Urti.",
  "Ai është që në dëbimin e parë i nxori prej shtëpive të tyre ata nga\r\nIthtarët e Librit, të cilët nuk besuan. Ju nuk menduat, se ata do të dalin,\r\ne ata menduan se fortifikatat e tyre do t’i mbronin prej ndëshkimit të\r\nAllahut, po Allahu iu erdhi atyre nga nuk e kishin menduar dhe në zemrat\r\ne tyre hodhi tmerrin, ashtu që me duart e veta dhe me duart e besimtarëve\r\nrrëzonin shtëpitë e veta; pra merrni përvojë, o ju të zotët e mendjes.",
  "Sikur Allahu të mos iu kishte caktuar atyre shpërnguljen, ata do\r\nt’i ndëshkonte në këtë jetë, kurse në jetën tjetër ata kanë dënimin e\r\nzjarrit.",
  "Këtë, për shkak se e kundërshtuan Allahun dhe të Dërguarin e\r\nTij. Pra, kush e kundërshton Allahun, s’ka dyshim se Allahu është\r\nNdëshkimfortë.",
  "Ju nuk këputët asnjë nga hurmat e buta (fidanet), ose atë e keni\r\nlënë të ngritur në rrënjët e tyre, vetëm se me lejen e Allahut e për t’i\r\nshtypur kundërshtarët.",
  "E atë (pasuri), që prej tyre Allahu ia ktheu të Dërguarit të vet, ju për\r\ntë nuk i keni ngarë, as kuajt, as devetë, por Allahu i bën mbizotërues\r\ntë dërguarit e vet kundër kujt të dojë, Allahu është i Plotfuqishëm për\r\nçdo send.",
  "Atë që Allahu nga banorët e vendeve (jobesimtare) ia dha pa luftë të\r\nDërguarit të vet, ajo i takon Allahut, të dërguarit, të afërmve, jetimëve,\r\ntë varfërve, udhëtarëve. (Kështu veprohet) Që ajo të mos ndahet\r\nndërmjet pasanikëve tuaj. Çka t’ju japë Pejgamberi, atë merreni, e\r\nçka t’ju ndalojë, përmbajuni, dhe kini frikë Allahun, se Allahu është\r\nNdëshkues i ashpër.",
  "(Ajo pronë) Iu takon muhaxhirëve të varfër, të cilët u dëbuan prej\r\nshtëpive të tyre dhe prej pasurisë së tyre, duke kërkuar mirësinë dhe\r\nkënaqësinë prej Allahut, dhe që ndihmojnë Allahun dhe të Dërguarin\r\ne Tij, të tillët janë ata të sinqertit.",
  "Edhe atyre që përgatitën vendin (Medinen) dhe besimin para tyre,i duan ata që shpërnguleshin tek ata, dhe nuk ndiejnë në gjokset e tyre\r\nndonjë nevojë (për zili a tjetër) nga ajo që iu jepej atyre (muhaxhirëve),\r\nmadje edhe sikur të kishin vetë nevojë për të, ata iu jepnin përparësi\r\natyre para vetes. Kush është i ruajtur prej lakmisë së vet, të tillët janë\r\ntë shpëtuar.",
  "Edhe ata që kanë ardhur pas tyre e thonë: “Zoti ynë, falna neve\r\ndhe vëllezërit tanë, që para nesh u pajisën me besim dhe mos lejo në\r\nzemrat tona farë urrejtjeje ndaj atyre që besuan. Zoti ynë Ti je i Butë,\r\nMëshirues i madh!”",
  "A nuk e ke ditur, se ata që u bënë hipokritë u thoshin vëllezërve të\r\nvet nga Ithtarët e Librit, që nuk kishin besuar: Nëse ju dëboheni, edhe\r\nne do të dalim me ju për çështjen tuaj, ne kurrë nuk do t’i bindemi askujt\r\n(t’ju luftojmë ose t’ju nënshtrojmë), e nëse luftoheni prej dikujt, ne\r\ngjithqysh do t’iu ndihmojmë. Allahu dëshmon se ata janë gënjeshtarë!",
  "Sikur të dëbohen ata (Ithtarët e Librit), nuk do të dilnin me ta edhe sikur të luftoheshin, nuk do t’u ndihmojnë atyre, po edhe sikur\r\nt’iu ndihmonin atyre, ata do të iknin prapa, e ata do të mbesin pa\r\nndihmën e tyre.",
  "Ju (besimtarët) në zemrat e tyre (të munafikëve) jeni frikë më e\r\nfortë se Allahu (frika nga Allahu). Kjo për shkak se ata janë popull që\r\nnuk kuptojnë.",
  "Ata të gjithë së bashku nuk kanë guxim t’ju luftojnë, vetëm kur\r\ngjenden në ndonjë vend të fortifikuar, ose kur janë pas ndonjë muri.\r\nArmiqësia ndërmjet tyre është e ashpër. Mund të mendohet për ta, se\r\njanë të bashkuar, e në realitet zemrat e tyre janë të përçara, sepse janë\r\nnjerëz që nuk logjikojnë.",
  "Si shembulli i atyre jo fort moti që përjetuan të keqen e punës së\r\nvet, edhe ata kanë një dënim të rëndë.",
  "Ata (hipokritët) janë shembull si djalli, kur i thotë njeriut: “Refuzo\r\nbesimin!”, e kur ai ta ketë refuzuar, ai (djalli) tërhiqet e thotë: “Unë\r\ntërhiqem prej teje; unë i frikësohem Allahut, Zotit të gjithësisë!”",
  "Dhe ashtu ata të dy do të përfundojnë në zjarr përgjithmonë. Ai\r\nështë ndëshkim i zullumqarëve.",
  "O ju që besuat, kini parasysh frikën ndaj Allahut dhe le të shikojë\r\nnjeriu, se çka ka bërë për nesër, dhe kini frikë Allahun, e s’ka dyshim\r\nse Allahu është që e di në detaje atë që punoni!",
  "E mos u bëni si ata që e harruan Allahun, e Allahu bëri që ata ta\r\nharrojnë vetveten! Të tillët janë ata të prishurit.",
  "Nuk janë të barabartë ata të xhenetit dhe ata të xhehenemit.\r\nBanuesit e xhenetit janë ata fatbardhë, që ia kanë arritur qëllimit.",
  "Sikur Ne ta zbritnim këtë Kuran mbi ndonjë kodër do ta shihje\r\natë të strukur e të çarë prej frikës nga Allahu. Këta janë shembuj, që\r\nua shkoqisim njerëzve, që ata të mendojnë.",
  "Ai është Allahu që nuk ka të adhuruar tjetër të vërtetë pos\r\nTij, Ai është Njohës i të fshehtës dhe të dukshmes, Ai është i\r\nGjithëmëshirshmi, Mëshirëbërësi i madh!",
  "Ai është Allahu, që nuk ka të adhuruar tjetër të vërtetë përveç\r\nTij, Sunduesi i përgjithshëm, i Pastri (prej të metave që i mvishen),\r\nShpëtimtari (që i shpëton njerëzit prej ndëshkimit të padrejtë),\r\nSiguruesi (që i siguroi njerëzit me premtimin e vet dhe pejgamberët\r\nme mrekulli), Mbikëqyrësi (që mbikëqyr dhe përcjell çdo send), i\r\nPlotfuqishmi, Mbizotëruesi, i Madhërishmi. I Lartësuar është Allahu\r\nnga çka i shoqërojnë!",
  "Ai është Allahu, Krijuesi, Shpikësi, Formësuesi. Të tij janë emrat\r\nmë të bukur. Atë (Allahun) e madhëron çka ka në qiej e në tokë dhe\r\nAi është Ngadhënjyesi, i Urti!",
  "O ju që besuat, nëse keni dalë (prej vendlindjes) për hir të luftës\r\npër rrugën Time, duke kërkuar kënaqësinë Time ndaj jush, mos e zini\r\nmik armikun Tim dhe armikun tuaj, duke shprehur ndaj tyre dashuri,\r\nkur dihet se ata mohuan të vërtetën që iu erdhi juve. Ata e dëbojnë të\r\ndërguarin dhe ju, sepse i besoni Allahut, Zotit tuaj, e ju fshehurazi iu\r\nofroni miqësi, por Unë e di më së miri atë që e keni fshehur dhe atë\r\nqë e keni publikuar. Ai që punon ashtu nga pala juaj, ai e ka humbur\r\nrrugën e drejtë.",
  "Nëse ata ia dalin t’ju mundin, ata do të jenë armiq tuaj, do të zgjasin\r\nduart e veta dhe gjuhët e veta kundër jush, duke ju përbuzur, sepse ata\r\ndëshironin të mos besonit.",
  "Në Ditën e Kijametit Allahu gjykon mes jush, e nuk do t’ju bëjnë\r\ndobi, as të afërmit tuaj, as fëmijët tuaj. Allahu sheh atë që punoni.",
  "Ju e keni shembullin më të mirë tek Ibrahimi dhe tek ata që ishin\r\nme të, kur i thanë popullit të vet: “Ne tërhiqemi prej jush dhe prej asaj\r\nqë adhuroni, pos Allahut, nuk besojmë tuajën, prandaj ndërmjet nesh e\r\njush është e hapët armiqësia e urrejtja derisa ta besoni vetëm Allahun,\r\nNjë!” (Nuk e keni shembull) Me përjashtim të fjalës së Ibrahimit\r\nthënë babait të vet: “Unë do të kërkoj falje për ty, po unë nuk kam në\r\ndorë asgjë për ty te Allahu!” Zoti ynë, vetëm Ty të jemi mbështetur,\r\nvetëm nga Ti jemi të kthyer dhe vetëm te Ti është e ardhmja!",
  "Zoti ynë, mos na bëj sprovë në duar të atyre që nuk besuan dhe\r\nfalna, Zoti ynë, Ti je Ngadhënjyesi, më i Urti.",
  "Vërtet, për atë që ka shpresë në Allahun dhe në Ditën e Gjykimit,\r\nju keni shembëlltyrë të mirë tek ata (tek Ibrahimi dhe besimtarët), e\r\nkush i bie prapa, le ta dijë se Allahu është Ai i Panevojshmi, vetvetiu\r\ni Lavdëruari.",
  "Pritet që Allahu të verë miqësi ndërmjet jush dhe atyre që kishit\r\narmiqësi, Allahu është i Plotfuqishëm, Allahu fal mëkatet, është\r\nMëshirues i madh.",
  "Allahu nuk ju ndalon të bëni mirë dhe të mbani drejtësi me ata, që\r\nnuk ju luftuan për shkak të fesë, e as nuk ju dëbuan prej shtëpive tuaja;\r\nAllahu i do ata që e mbajnë drejtësinë.",
  "Allahu ua ndalon t’iu afroheni vetëm atyre, që ju luftuan për shkak\r\ntë fesë, që ju nxorën prej shtëpive tuaja, dhe që ndihmuan dëbimin\r\ntuaj; ju ndalon të miqësoheni me ta. Kush miqësohet me ta, të tillët\r\njanë dëmtues të vetvetes.",
  "O ju që besuat, kur t’ju vijnë besimtaret e shpërngulura (prej Mekes),\r\nprovoni besnikërinë e tyre, ndonëse Allahu e di më së miri për\r\nbesimin e tyre; nëse vërtetoni se ato janë besimtare, atëherë mos i ktheni ato tek jobesimtarët, sepse as ato nuk janë të lejuara për ta, e\r\nas ata nuk janë të lejuar për to, e ju jepuni atyre (jobesimtarëve) atë që\r\nkanë shpenzuar për to (në emër të kurorëzimit). Ju nuk keni pengesë\r\ntë martoheni me to, pasi t’ua jepni vlerën e kurorës. Mos i mbani\r\nnën kurorë idhujtaret por kërkoni (prej idhujtarëve mekas) atë që keni\r\nshpenzuar për to, dhe ata le të kërkojnë (prej jush besimtarë) atë që\r\nkanë shpenzuar. Këto janë dispozita të Allahut me të cilat Ai gjykon\r\nndërmjet jush; Allahu është më i Dijshmi, më i Urti.",
  "Në qoftë se iu humbet diçka (nga shpenzimi) i ndonjë gruaje tuaj\r\nqë ikën tek idhujtarët, e juve ju vjen rasti t’i luftoni dhe të merrni\r\npre të luftës, atëherë atyre që iu kanë shkuar gratë, jepuni aq sa kanë\r\nshpenzuar; e kini frikë Allahun, të cilin ju e besoni!",
  "O Pejgamber, kur të vijnë besimtaret që të të japin besën, se: nuk\r\ndo t’i shoqërojnë asnjë send Allahut; se nuk do të vjedhin; se nuk do të\r\nbëjnë kurvëri; se nuk do t’i vrasin fëmijët e tyre; se nuk do të gënjejnë\r\nme ndonjë shpifje për fëmijën e huaj që e kanë barrë (nga imoraliteti),\r\nqë është i tyre; dhe se nuk do të të kundërshtojnë në atë që i urdhëron,\r\natëherë prano zotimin e tyre dhe lute Allahun t’i falë ato, se Allahu\r\nështë Mëkatfalës dhe Mëshirues.",
  "O ju që keni besuar, mos u miqësoni me një popull, që Allahu\r\nka shprehur hidhërim kundër tij, popull që ka humbur shpresën ndaj\r\nbotës së ardhshme, ashtu si nuk kanë shpresë jobesimtarët prej të\r\nvdekurve (që do të ngjallen) në këtë botë, ose në ringjallje (në botën\r\ntjetër).",
  "Allahun e madhëroi çka ka në qiej dhe çka ka në tokë, e Ai është\r\nMbizotëruesi, më i Urti.",
  "O ju që besuat, pse po thoni atë që nuk e punoni?",
  "Tek Allahu është shumë e urrejtur ta thoni atë që nuk e punoni!",
  "Allahu i do ata që luftojnë në rrugën e Tij, të rreshtuar si të jenë\r\nndërtesë e fortifikuar.",
  "Dhe (rikujto) kur Musai i tha popullit të vet: “O popull imi, pse më\r\nshqetësoni kur e dini, se me të vërtetë unë jam i Dërguar i Allahut te ju!” E kur ata u shmangën (nga e vërteta), Allahu i largoi zemrat e tyre,\r\npse Allahu nuk e vë në rrugë të drejtë popullin e prishur.",
  "Dhe kur Isai, biri i Merjemes tha: “O Beni Israilë, unë jam i Dërguar\r\ni Allahut te ju, jam vërtetues i Tevratit, që ishte para meje dhe jam\r\npërgëzues për një të dërguar, që do të vijë pas meje emri i të cilit është\r\nAhmed!” E kur ai iu erdhi atyre me argumente të qarta, ata thanë:\r\n“Kjo është magji e hapët”.",
  "E kush është më mizor, se ai që për Allahun shpif gënjeshtrën, kur\r\nai thirret për në fenë islame; po Allahu nuk i ofron udhëzimin për në\r\nrrugën e drejtë popullit zullumqar.",
  "Ata duan ta shuajnë dritën e Allahut me gojët e tyre, po Allahu e\r\nplotëson (e përhap) dritën e vet, edhe pse e urrejnë jobesimtarët.",
  "Ai (Allahu) është që e dërgoi të dërguarin e vet me udhëzim të\r\nqartë e fe të vërtetë për ta bërë mbizotërues mbi të gjitha fetë, edhe\r\npse idhujtarët e urrejnë.",
  "O ju që keni besuar, a t’ju tregoj për një tregti të bujshme, që ju\r\nshpëton prej një dënimi të dhembshëm:",
  "T’i besoni Allahut dhe të Dërguarit të Tij, të luftoni në rrugën e Allahut me pasurinë tuaj dhe veten tuaj, e kjo është shumë më e\r\ndobishme për ju, nëse jeni që e dini.",
  "Ai (Allahu) ua falë mëkatet tuaja, ju shpie në xhenete nëpër të cilët\r\nrrjedhin lumenj dhe në pallate të bukura në xhenetet e amshueshme,\r\ne këto janë ai suksesi më i madh.",
  "Edhe të tjera që ju i dëshironi, ndihmë prej Allahut dhe fitore e\r\nafërt, e pra, përgëzoji besimtarët!",
  "O ju që besuat, bëhuni ndihmëtarë të Allahut, si Isai, biri i\r\nMerjemes, që havarijunëve (besimtarëve të vet të sinqertë) iu pat thënë:\r\n“Kush është ndihmëtar imi për në rrugën e Allahut?” Havarijunët i\r\nthanë: “Ne jemi ndihmëtarë të rrugës së Allahut!” E një grup prej Beni\r\nIsrailëve besoi, e një grup refuzoi, e Ne ata që besuan i përkrahëm\r\nkundër armikut të tyre dhe ashtu u bënë ngadhënjyes.",
  "Çka ka në qiej dhe çka ka në tokë bën tesbih Allahun, Sunduesin,\r\ntë Pastrin nga çdo e metë, të Fuqishmin e të Urtin.",
  "Ai është që arabëve të pashkolluar iu dërgoi Pejgamberin nga mesi\r\ni tyre, që t\u0027ua lexojë ajetet e Tij, t\u0027i pastrojë ata, t\u0027ua mësojë librin dhe\r\nsheriatin, edhe pse më parë ata ishin në një humbje të dukshme.",
  "(U dërgoi) edhe të tjerëve, që nuk i arritën ata, Ai është Ngadhënjyesi,\r\nmë i Urti.",
  "Kjo është mirësi e Allahut, që ia jep atij që do, e Allahu është i zoti\r\ni dhuntisë së përsosur.",
  "Shembulli i atyre që janë obliguar me Tevrat, dhe nuk e zbatojnë atë\r\nështë si shembulli i ndonjë gomari që bart libra. Shembull i keq është\r\nshembulli i popullit, që i përgënjeshtroi ajetet e Allahut, e Allahu nuk\r\nudhëzon në rrugë të drejtë popullin jobesimtar.",
  "Thuaj: “O ju që i përmbaheni jehudizmit, nëse pretendoni se jeni\r\nmë të afërmit e Allahut e jo njerëzit e tjerë, atëherë kërkojeni vdekjen,\r\npo qe se jeni të sinqertë (në atë që thoni)”.",
  "Po, ata nuk e dëshirojnë kurrë atë, për shkak të asaj që punuan me\r\nduart e veta, e Allahu e di shumë mirë se kush janë mizorët.",
  "Thuaj: “S’ka dyshim, se vdekja prej së cilës po ikni ka për t’ju\r\nzënë, e mandej do të silleni tek Ai, që e di të padukshmen dhe të\r\ndukshmen, dhe atëherë Ai do t\u0027ju njoftojë me atë që keni punuar\u0022.",
  "O ju që besuat, kur bëhet thirrja për namaz ditën e xhumasë\r\necni shpejt për aty, ku përmendet Allahu (dëgjojeni hutben, faleni\r\nnamazin), e lini shitblerjen, kjo është shumë më e dobishme për ju,\r\nnëse jeni që e dini.",
  "E kur të kryhet namazi, atëherë shpërndahuni në tokë dhe kërkoni\r\nbegatitë e Allahut, por edhe përmendeni shpeshherë Allahun, në\r\nmënyrë që të gjeni shpëtim.",
  "Po, kur ata shohin ndonjë tregti ose ndonjë aheng mësyhen atje,\r\nkurse ty të lënë në këmbë. Thuaju: “Ajo që është tek Allahu është\r\nshumë më e mirë, se dëfrimi dhe tregtia, e Allahu është Furnizuesi\r\nmë i mirë!”",
  "Kur të erdhën ty hipokritët, të thanë: “Ne dëshmojmë se vërtet ti je\r\ni Dërguar i Allahut!” E Allahu e di, se ti je i Dërguari i Tij, por Allahu\r\ndëshmon se hipokritët janë gënjeshtarë (kur thonë ashtu).",
  "Ata betimin e tyre e bëjnë për t’u mbrojtur, prandaj ata penguan\r\nnga rruga e Allahut. Veprimi që bënë ata është shumë i keq.",
  "Sepse ata besuan (me gojë) e pastaj mohuan, prandaj zemrat e tyre\r\nu mbyllën dhe ata nuk kuptojnë.",
  "E kur t’i shohësh ata trupat e tyre të mahnisin, e kur të flasin fjalës\r\nsë tyre i vë veshin. Po ata janë si trungjet e zgavruar e të mbështetur, e\r\nçdo zë e mendojnë se është kundër tyre. Ata janë armiq, pra ruaju prej\r\ntyre! Allahu i vraftë, si shmangen nga e vërteta!",
  "E kur iu thuhet: “Ejani tek i Dërguari i Allahut që ai të kërkojë\r\nprej Tij falje për ju”, ata tundin kokat e tyre dhe i sheh se si ta kthejnë\r\nshpinën, duke e mbajtur veten të madh.",
  "Sa u përket atyre është krejt njësoj: si kërkove për ta falje, si nuk\r\nkërkove për ta falje (nga Zoti), sepse Allahu kurrsesi nuk do t’i falë,\r\ndhe është e sigurt se Allahu nuk ia ofron udhëzimin popullit arrogant.",
  "Ata janë që iu thonë (vendasve të Medines): “Mos iu jepni atyre\r\nqë janë me të Dërguarin e Allahut (muhaxhirëve), ashtu që të\r\nshpërndahen! Po, të Allahut janë pasuritë (depot) e qiejve e të tokës,\r\npor hipokritët nuk janë duke kuptuar”.",
  "Ata thonë: “Nëse do të kthehemi (prej luftës me Beni Mustalikët)\r\nnë Medine, ai më i forti patjetër prej aty ka për ta përzënë atë më\r\ntë dobëtin!” (ashtu thanë) Ndërsa e tërë krenaria i takon Allahut, të\r\nDërguarit të Tij dhe besimtarëve, por hipokritët këtë nuk e dinë.",
  "O ju që besuat, as pasuria juaj, e as fëmijët tuaj të mos iu shmangin\r\nprej adhurimit të Allahut, e kush bën ashtu të tillët janë mu ata të\r\nhumburit.",
  "Dhe jepni nga ajo që Ne iu kemi dhënë juve, para se ndonjërit\r\nprej jush t’i vijë vdekja, e atëherë të thotë: “O Zoti im, përse nuk më\r\nshtyve edhe pak afatin (e vdekjes), që të jepja lëmoshë e të bëhesha\r\nprej të mirëve!”",
  "Po, Allahu kurrsesi askënd nuk e shtyn për më vonë, kur atij t’i\r\nvijë afati i vet. Allahu hollësisht është i Njohur me atë që ju punoni.",
  "Vetëm Allahut i shprehin madhërinë e lartësimin çka ka në qiej dhe\r\nçka ka në tokë, dhe se vetëm i Tij është i tërë pushteti dhe vetëm Atij\r\ni takon falënderimi, e Ai është i Gjithëfuqishëm për çdo send.",
  "Ai është, që ju krijoi juve, e nga ju ka mohues dhe ka besimtarë.\r\nAllahu e sheh shumë mirë atë që punoni.",
  "Ai krijoi qiejt dhe tokën me urtësi të përsosur dhe Ai juve iu\r\ndha formën, e formën tuaj e bëri të bukur dhe vetëm tek Ai është e\r\nardhmja.",
  "Ai e di ç’ka në qiej e në tokë, e di atë që fshihni dhe atë që e shfaqni\r\nhaptazi, sepse Allahu di edhe atë që mbajnë në zemrat.",
  "A nuk ju erdhi lajmi i atyre, që ishin më parë e nuk besuan, ndaj\r\nedhe e përjetuan barrën e rëndë të punës së vet, dhe ata kanë një\r\ndënim të idhët.",
  "Atë (dënim e marrin) për shkak se atyre iu vinin të dërguarit e vet\r\nme argumente të qarta, e ata thoshin: “A njeriu i thjeshtë do të na\r\nudhëzojë neve?” Dhe ashtu nuk besuan dhe u zmbrapsën, po Allahu\r\nnuk ka nevojë për ta; Allahu është i Begatshëm, i Lavdishëm.",
  "Ata që nuk besuan, menduan se kurrsesi nuk do të ringjallen. Thuaj:\r\n“Po, për Zotin tim, patjetër do të ringjalleni dhe do të njiheni me atë\r\nqë keni punuar, e ajo për Allahun është e lehtë!”",
  "Atëherë pra, besojeni Allahun, të Dërguarin e Tij dhe dritën që e\r\nzbritëm Ne. Allahu është i Njohur për atë që veproni.",
  "Ditën e Kijametit, kur Ai ju tubon juve, ajo është Ditë e Mashtrimit\r\n(Ditën e Kijametit do të duket se kush është mashtruar). Kush beson\r\nAllahun dhe bën vepra të mira, Ai ia shlyen të këqijat e tij dhe atë e fut\r\nnë xhenete, nëpër të cilët rrjedhin lumenj; aty do të jenë përgjithmonë,\r\ne ai është shpëtimi i madh.",
  "E ata që nuk besuan dhe përgënjeshtruan argumentet Tona, të tillët janë banorë të zjarrit; aty do të jenë përgjithmonë, e ai është\r\npërfundim i keq.",
  "Çfarëdo e keqe që ndodh (godet), nuk mund të jetë ndryshe,\r\nvetëm sipas caktimit të Allahut, e kush i beson Allahut, Ai ia udhëzon\r\nzemrën e tij; Allahu është i Gjithëdijshëm për çdo send.",
  "Pra, respektojeni Allahun dhe respektojeni të Dërguarin, po\r\nnëse nuk respektoni, atëherë detyrë e të dërguarit tonë është vetëm\r\nkumtimi i qartë.",
  "Allahu është Ai, që pos Tij nuk ka të adhuruar të vërtetë, prandaj\r\nvetëm Allahut le t’i mbështeten besimtarët.",
  "O ju që besuat, vërtet disa nga bashkëshortet tuaja dhe nga fëmijët\r\ntuaj janë armiq tuaj, prandaj kini kujdes ndaj tyre, e nëse nuk merrni\r\nmasa, nuk ua vini veshin dhe i falni, ta dini se edhe Allahu është\r\nMëkatfalës, Mëshirues i madh.",
  "S’ka dyshim, se pasuria juaj dhe fëmijët tuaj janë vetëm sprovë,\r\nndërsa ajo që është tek Allahu është shpërblim i madh.",
  "Prandaj, sa të keni mundësi ruajuni prej dënimit të Allahut,\r\ndëgjoni, respektoni dhe jepni për të mirën tuaj, e kush i ruhet lakmisë\r\nsë vetvetes, të tillët janë të shpëtuarit.",
  "Nëse Allahut i huazoni diçka të mirë Ai juve ua shumëfishon atë\r\ndhe ju fal; Allahu është shumë Mirënjohës, shumë i Butë.",
  "Është i Gjithëdijshmi i të fshehtës e i të dukshmes, është\r\nNgadhënjyesi, i Urti.",
  "O ti pejgamber, kur t’i lëshoni gratë, lëshoni ato në vigjilje të fillimit\r\ntë pritjes së tyre (në kohën e pastërtisë së tyre) dhe kohën e pritjes\r\nmbajeni mend mirë, e kini frikë Allahut, Zotit tuaj, dhe mos i nxirrni\r\nato prej shtëpive të tyre, e edhe ato të mos dalin ndryshe vetëm nëse\r\nbëjnë ndonjë vepër të keqe të vërtetuar. Këto janë dispozitat e Allahut,\r\ne kush del jashtë dispozitave të Allahut, ai e ka dëmtuar vetveten. Ti\r\nnuk e di, Allahu pas asaj mund të të japë diçka rishtazi.",
  "E kur t’i afrohen ato mbarimit të afatit të tyre, atëherë ose mbani (i ktheni në jetën bashkëshortore) si duhet, ose ndahuni prej tyre si është\r\ne udhës, e këtë do ta dëshmojnë dy dëshmitarë të drejtë nga mesi juaj\r\ndhe dëshminë zbatojeni për hir të Allahut. Kështu këshillohet ai që i\r\nbeson Allahut dhe Ditës së Fundit, e kush iu përmbahet dispozitave\r\ntë Allahut, atij Ai i hap rrugë,",
  "dhe e furnizon atë prej nga nuk e kujton fare. Kush i mbështetet\r\nAllahut, Ai i mjafton atij, Allahu realizon dëshirën e vet dhe Allahu\r\nçdo gjëje ia ka caktuar kohën (afatin).",
  "E ato nga gratë tuaja, të cilave iu është ndërprerë cikli mujor\r\n(menstruacioni); nëse nuk e keni ditur koha e pritjes së tyre është\r\ntre muaj, e ashtu edhe ato që ende nuk kanë pasur menstruacione.\r\nNdërkaq për shtatzënat afati i pritjes së tyre është derisa të lindin. E\r\nkush i frikësohet Allahut, Ai atij ia lehtëson punën.",
  "Ky është vendim i Allahut, që ua zbriti juve, e kush e ka frikë\r\nAllahun, Ai atij ia shlyen të këqijat dhe ia shton shpërblimin.",
  "Ato (gratë e lëshuara), sipas mundësisë suaj i vendosni në ndonjë\r\nvend ku banoni ju, e mos i ngushtoni ato për t’i detyruar (të dalin).\r\nNë qoftë se ato janë shtatzëna, atëherë furnizoni ato derisa ta heqin\r\nbarrën e tyre, e nëse ato iu japin gji fëmijëve tuaj, atëherë jepuani atyre\r\nshpërblimin që u takon, dhe kini mirëkuptim në mes jush ashtu si\r\nduhet, e në qoftë se hasni në vështirësi ndër vete, atëherë le të kërkojë\r\npër të gjidhënëse tjetër.",
  "Ai që është i pasur, le të shpenzojë sipas mundësisë së vet, e ai që\r\nështë ngushtë nga pasuria, le të japë nga ajo që i ka dhënë Allahu,\r\ne Allahu nuk ngarkon askënd, vetëm aq sa i ka dhënë; mirëpo pas\r\nvështirësisë Allahu sjell çlirim (begati).",
  "Sa shumë banorë të fshatrave, që ishin kryeneçë ndaj urdhrit të\r\nZotit të vet dhe ndaj të dërguarve të Tij, Ne i kemi shpërblyer me një\r\nllogari të ashpër, i kemi ndëshkuar me një dënim të papërshkrueshëm.",
  "Dhe ata e përjetuan barrën e rëndë të punës së vet, kështu që fundi\r\ni çështjes së tyre ishte dështimi.",
  "Allahu iu ka përgatitur dënim të rëndë atyre, pra, kini frikë\r\nAllahun, o ju të zotët e mendjes. E ju që keni besuar, Allahu ua zbriti\r\njuve shpalljen (Kuranin).",
  "Të dërguarin që ua lexon ajetet e qarta të Allahut për t’i\r\nnxjerrë ata që besuan dhe bënë vepra të mira prej errësirave në\r\ndritë. Kush i beson Allahut dhe bën vepra të mira, Ai e shpie atë\r\nnë xhenete nëpër të cilët rrjedhin lumenj; aty do të jenë gjithmonë\r\ne kurrë pakëputur. Allahu i ka dhënë atij furnizim të mirë.",
  "Allahu është Ai, që krijoi shtatë palë qiej dhe prej tokës aq sa ata;\r\nnë to zbatohet vendimi i Tij për ta ditur ju, se Allahu ka fuqi për çdo\r\nsend, dhe që me të vërtetë Allahu ka përfshirë çdo send me dijen e\r\nvet.",
  "ti pejgamber (o ti, që të është sjellë kumtesa nga qielli), pse ia\r\nndalon vetes atë që Allahu ta lejoi? A kërkon me të pajtimin e grave të\r\ntua? Allahu është Mëkatfalës dhe Mëshirues i madh.",
  "Allahu ua ka përcaktuar juve zgjidhjen e betimeve tuaja; Allahu\r\nështë Kujdestari juaj; Ai është i Gjithëdijshmi, i Urti.",
  "(Përkujto) kur Pejgamberi ndonjërës prej grave të veta i kumtoi\r\nfshehurazi një lajm, e kur ajo tregoi atë (lajm), e Allahu (pejgamberit)\r\ni zbuloi atij për të (kallëzimin e lajmit nga ajo grua), ai ia bëri (asaj)\r\nme dije një pjesë të tregimit, kurse për pjesën tjetër heshti. E kur ai\r\n(pejgamberi) e njoftoi atë (gruan) me atë (që i kishte treguar), ajo tha:\r\n“E kush ta tregoi ty këtë?” Ai tha: “Më tregoi i Gjithëdijshmi, Njohësi\r\ni të fshehtave!”",
  "Nëse ju të dyja pendoheni tek Allahu (është më mirë për ju), sepse\r\nzemrat tuaja tanimë kanë rrëshqitur, e nëse bashkëveproni kundër tij,\r\nta dini se Allahu është Ai mbrojtës i tij, si dhe Xhibrili dhe besimtarët\r\ne ndershëm; e kur është kështu, edhe engjëjt i dalin në ndihmë.",
  "Nëse ai iu ka lëshuar juve, është detyrë e Zotit të tij t’i bëjë atij\r\nzëvendësim me gra edhe më të mira se ju: muslimane, besimtare,\r\nrespektuese, penduese, adhuruese, emigruese, që kanë qenë të martuara\r\nose virgjëresha.",
  "O ju që besuat, ruajeni veten dhe familjen tuaj prej një zjarri, lëndë\r\ndjegëse e të cilit janë njerëzit dhe gurët. Atë (zjarrin) e mbikëqyrin\r\nengjëjt e rreptë e të ashpër, që nuk e kundërshtojnë Allahun për asgjë\r\nqë Ai i urdhëron, dhe punojnë atë që janë të urdhëruar.",
  "O ju, që mohuat, sot mos u arsyetoni; ju shpërbleheni vetëm për atë\r\nqë keni vepruar.",
  "O ju, që keni besuar, pendohuni tek Allahu me një pendim të\r\nsinqertë, në mënyrë që Zoti juaj t\u0027i largojë prej jush të këqijat, t\u0027ju\r\nshpie në xhenete nën të cilët rrjedhin lumenj ditën kur Allahu nuk e\r\nturpëron Pejgamberin, e së bashku me të, as ata që kanë besuar. Drita\r\ne tyre ndriçon para tyre dhe në të djathtë të tyre, e ata thonë: “Zoti\r\nynë, vazhdona dritën tonë, falna neve. Vërtet, Ti je i Plotfuqishëm për\r\nçdo send”.",
  "O ti Pejgamber, lufto jobesimtarët e hipokritët dhe qëndro ashpër kundër tyre; vendi i tyre është xhehenemi, që është një vend i shëmtuar!",
  "Atyre që mohuan Allahu ua sjell shembull gruan e Nuhut dhe\r\ngruan e Lutit. Ato të dyja ishin në kurorë të dy robërve të mirë nga\r\nrobërit tanë, por ato të dyja i tradhtuan (në fe) ata të dy dhe këta të\r\ndy nuk mund t’i mbrojnë ato fare tek Allahu, e atyre dyjave u thuhet:\r\n“Hyni të dyja në zjarr së bashku me ata që hyjnë!”",
  "E atyre që besuan, Allahu ua solli shembull gruan e faraonit kur\r\najo tha: “Zoti im, më bëj një vend pranë mëshirës sate në xhenet, dhe\r\nmë shpëto prej faraonit e brutalitetit të tij, dhe më shpëto prej popullit\r\nmizor!”",
  "Edhe Merjemen, të bijën e Imranit, që e ruajti nderin e vet, e Ne\r\nprej anës sonë i frymëzuam një shpirt, e ajo i besoi fjalët e Zotit të saj,\r\ndhe librat e Tij dhe ishte e devotshme.",
  "I Madhëruar është Ai, që në Dorën e Tij është i tërë sundimi dhe\r\nAi është i Plotfuqishëm për çdo send.",
  "Ai është që krijoi vdekjen dhe jetën për t\u0027ju provuar, se cili prej jush\r\nështë më vepërmirë. Ai është Ngadhënjyesi, Mëkatfalësi.",
  "Ai është që krijoi shtatë qiej palë mbi palë. Në krijimin e të\r\nGjithëmëshirshmit nuk mund të shohësh ndonjë kontrast, prandaj\r\ndrejto shikimin se a sheh ndonjë çarje?",
  "Mandej herë pas here drejto shikimin, e shikimi do të kthehet te ti\r\ni përulur dhe i molisur.",
  "Ne qiellin më të afërt e kemi zbukuruar me kandila (yje ndriçues)\r\ndhe ata i kemi bërë gjuajtës kundër djajve, të cilëve iu kemi përgatitur\r\ndënim me zjarr shumë të madh.",
  "Dënimi në xhehenem është edhe për ata, që nuk i besuan Zotit të\r\ntyre; sa vend i keq është ai!",
  "Kur të hidhen në të ata do t’ia dëgjojnë atij ushtimën e ai vlon.",
  "Nga zemërimi ai gati copëtohet. Sa herë që hidhet në të ndonjë\r\nturmë, roja i pyet: “A nuk ju pat ardhur juve ndonjë pejgamber\r\n(qortues)?”",
  "Ata thonë: “Po, gjithsesi na erdhi pejgamberi, por ne e\r\npërgënjeshtruam dhe ne i thamë: “Allahu nuk shpalli asgjë, e ju nuk\r\njeni tjetër vetëm se në një humbje të madhe!”",
  "Dhe thonë: “Sikur të kishim dëgjuar dhe pasur mend ne nuk do të\r\nishim ndër banuesit e zjarrit”.",
  "Pra, i pranojnë mëkatet e veta; banuesit e zjarrit qofshin larg\r\nmëshirës.",
  "Ata, që pa e parë i frikësohen Zotit të vet, për ta ka falje dhe\r\nshpërblim të madh.",
  "E ju, fshiheni ose thuajeni fjalën tuaj haptas; s’ka dyshim se Ai e\r\ndi çka fshihni në zemrat tuaja.",
  "A nuk e di Ai, që ka krijuar, kur dihet se Ai depërton në thellësi të\r\nsekreteve, i njeh hollësitë.",
  "Ai është që juve tokën ua bëri të përshtatshme, prandaj ecni nëpër\r\npjesë të saj dhe shfrytëzoni begatitë e Tij, meqë vetëm tek Ai është e\r\nardhmja.",
  "A u garantuat ju prej Atij, që është lart mbi qiell, që të mos ju\r\nfundosë (të mos u lëshojë) toka kur të dridhet.",
  "A u garantuat ju prej Atij, që është lart mbi qiell, që të mos lëshojë\r\nkundër jush ndonjë stuhi me rrebesh gurësh. E pra, do ta kuptoni se\r\nsi është ndëshkimi Im!",
  "Edhe ata që ishin para tyre përgënjeshtruan, por çfarë ishte dënimi\r\nIm?!...",
  "A nuk i shikuan ata shpezët përmbi ta krahëhapur dhe kur krahët\r\ni palojnë ato nuk i mban kush në ajër pos të Gjithëmëshirshmit. Ai\r\nështë që çdo send e sheh dhe e di.",
  "Kush është ajo ushtri juaja, që do t\u0027ju ndihmojë, pos të Gjithëmëshirshmit?\r\nËshtë e vërtetë, se jobesimtarët gjenden në një mashtrim\r\ntë madh.",
  "Kush është ai që ju ushqen, po qe se Ai ua ndërpret furnizimin e\r\nvet? Jo, askush, por ata vazhdojnë me arrogancë e kundërvënie.",
  "A është më i udhëzuar ai që ecën i përmbysur me fytyrë në tokë,\r\napo ai që ecën në pozicion qëndrues rrugës së drejtë?",
  "Thuaj: “Ai është që ju krijoi, ua dhuroi të dëgjuarit, të parit dhe\r\nmendjen, kurse pak po e falënderoni”.",
  "Thuaj: “Ai është që ju krijoi e ju shumoi në tokë dhe vetëm tek Ai\r\ndo të tuboheni!”",
  "E ata po thonë: “Kur do të sendërtohet ky premtim, po qe se jeni\r\ntë vërtetë?”",
  "Thuaj: “Atë e di vetëm Allahu, e unë jam vetëm një qortues që ju\r\nbëj me dije!”",
  "Kur ta shohin atë (xhehenemin), se po iu afrohet fytyrat e atyre, që\r\nnuk besuan iu shëmtohen dhe iu thuhet: “Ky është ai që ju e kërkonit\r\nsa më shpejt!”",
  "Thuaj: “Më tregoni pra, nëse Allahu më merr shpirtin mua dhe\r\natyre që janë me mua, ose na mëshiron, kush do t’i mbrojë jobesimtarët\r\nprej një dënimi të mundimshëm?”",
  "Thuaj: “Ai është i Gjithëmëshirshmi, Atij i kemi besuar dhe vetëm\r\ntek Ai jemi mbështetur, kurse ju do ta kuptoni se kush është njëmend\r\nai i humburi!\u0027\u0027",
  "Thuaj: “Më tregoni, nëse uji juaj humbet në thellësi, kush do t’ju\r\nsjell ujë mbitokësor (burimor)?”",
  "Nun, betohem në pendën dhe në atë çka shkruajnë!",
  "Ti, me dhuratën (pejgamber) e Zotit tënd, nuk je i çmendur!",
  "Dhe se ti, pa dyshim do të kesh shpërblim të pandërprerë!",
  "Vërtet, ti je në një shkallë të lartë të moralit!",
  "Më vonë ti do të shohish, e edhe ata do të shohin,",
  "se cili prej jush është i çmendur?",
  "S’ka dyshim, se Zoti yt është Ai që e di më së miri, se kush është\r\nai, që ka humbur prej rrugës së Tij dhe Ai e di më së miri për të\r\nudhëzuarit.",
  "Prandaj ti mos u pajto me përgënjeshtruesit!",
  "Ata kanë dëshirë, që ti të bësh lajka, e që edhe ata të bëjnë lajka.",
  "Mos e respekto askënd, që betohet shumë dhe është i poshtër!",
  "Që është përgojues e bart fjalën ndër njerëz,",
  "shumë koprrac ndaj rrugës së mbarë, i pafrenueshëm, mëkatar,",
  "që është shumë i vrazhdë, më në fund edhe kopil (nuk i dihet\r\nbaba).",
  "(mos e respekto) Vetëm pse ka pasuri e djem!",
  "Kur atij i lexohen ajetet Tona ai thotë: “Legjenda të të parëve!”",
  "Ne do ta damkosim atë në turi (në hundë).",
  "Ne i sprovuam ata (mekasit) sikurse i kemi pas sprovuar pronarët\r\ne kopshtit. Kur u betuan, se do ta vjelin atë herët në agim,",
  "e nuk thanë (kur u betuan): “Në dashtë Allahu - insha Allahu!”",
  "E sa qenë ata fjetur atë (kopshtin) e goditi një bela nga Zoti yt.",
  "Dhe ai u bë si të ishte i vjelur.",
  "Ata në mëngjes thërritnin njëri-tjetrin:",
  "Ngrihuni herët te prodhimet tuaja, nëse doni t’i vilni!",
  "Dhe ata vajtën duke pëshpëritur në mes vete (të mos i dëgjojë\r\nkush),",
  "të mos lejojnë të afrohet sot në të asnjë i varfër.",
  "Dhe vazhduan herët në atë qëllimin e përcaktuar të tyre.",
  "E kur e panë atë, thanë: “S’ka dyshim, ne kemi humbur (rrugën)”.",
  "Jo (nuk kemi humbur rrugën), por paskemi mbetur pa të!",
  "Ai më i maturi prej tyre tha: “A nuk ju thashë përse nuk e\r\npërmendni Zotin?”",
  "Atëherë ata thanë: “I pafajshëm është Zoti ynë, ne ishim të\r\npadrejtë”",
  "Dhe u kthyen e po e qortojnë njëri-tjetrin.",
  "Thanë: “Të mjerët ne, vërtet ne ishim jashtë rrugës!”",
  "Shpresohet se Zoti ynë do të na e zëvendësojë me ndonjë edhe më\r\ntë mirë se ai; ne vetëm tek Zoti ynë mbajmë shpresën.",
  "Ja, kështu do të jetë dënimi (i mekasve), ndërsa dënimi i botës tjetër do të jetë shumë më i ashpër, sikur të jenë që e kuptojnë.",
  "Është e sigurt, se për të devotshmit do të ketë te Zoti i tyre kopshte\r\ntë begatshme.",
  "A do t’i bëjmë kriminelët të barabartë me muslimanët?",
  "Ç’është me ju, si gjykoni ashtu?",
  "A mos keni ndonjë libër, e prej tij mësoni?",
  "E ju do të keni atje çka të dëshironi?",
  "A mos keni ndonjë zotim të fortë prej Nesh, që vazhdon deri në\r\nKijamet, se do ta arrini atë që dëshironi?",
  "Pyeti ata, se cili është prej tyre që ua garanton atë?",
  "Apo ata kanë ortakë (zota) që u garantojnë, pra le t’i sjellin ortakët\r\ne vet, nëse e thonë të vërtetën?",
  "(Përkujto) Ditën kur ashpërsohet çështja deri në kulm (në\r\nKijamet), e ata do të ftohen për të bërë sexhde, po nuk munden.",
  "Shikimet e tyre janë të përulura dhe ata i kaplon poshtërimi, kur\r\ndihet se ata kanë qenë të ftuar të bëjnë sexhde sa ishin të shëndoshë\r\n(e ata - talleshin).",
  "Pra, më lër Mua dhe ata që e mohojnë këtë Kuran. Ne do t’i\r\nafrojmë ata dalëngadalë te dënimi prej nga nuk e presin.",
  "Dhe atyre Unë iu jap afat, sepse ndëshkimi Im është shumë i fortë.",
  "A mos kërkon ti prej tyre shpërblim, e ata janë të ngarkuar me\r\ndhëniet?",
  "A mos tek ata është e fshehta (e Lehvi Mahfudhit), e ata prej aty\r\ntrumbetojnë (se janë të mirë)!",
  "Po ti bëhu i durueshëm ndaj caktimit të Zotit tënd, e mos u bëj\r\nsi ai i peshkut në kohën kur pat thirrur (Zotin) dhe ishte i mbushur\r\nme pikëllim.",
  "Sikur të mos i afrohej atij mëshirë nga Zoti i tij do të hidhej në\r\nshkretëtirë i demoralizuar.",
  "Po Zoti i tij, e bëri atë të zgjedhur prej të mirëve.",
  "E ata që nuk besuan gati sa nuk të zhdukin ty me shikimet e tyre,\r\nkur e dëgjuan Kuranin, e (nga inati) thanë: “Ai është i marrë!”",
  "Po ai (Kurani) nuk është tjetër vetëm se këshillë për botën (e\r\nnjerëzve e të xhinëve).",
  "E Vërteta (Kijameti).",
  "Ç’është e Vërteta (Kijameti)?",
  "Çka të mësoi ty, se ç’është e Vërteta (Kijameti)?",
  "Themudi dhe Adi përgënjeshtruan Tronditjen (Kijametin).",
  "Sa i përket Themudit, ata u shkatërruan me krismë të tmerrshme.",
  "Ndërsa Adi është shkatërruar me një erë të fortë, të pakufishme.",
  "Atë Ai e lëshoi kundër tyre shtatë net e tetë ditë rresht, kur i shihje\r\nnjerëzit në to të rrëzuar, si të ishin trupa hurmash të zgavruara.",
  "A e sheh prej tyre ndonjë që ka mbetur?",
  "Erdhi faraoni dhe ata, që ishin para tij, si dhe të përmbysurit (fshatrat\r\ne popullit të Lutit) me punë të gabuara.",
  "Ata kundërshtuan të dërguarin e Zotit të tyre, e Ai i dënoi ata me\r\nnjë dënim edhe më të madh (prej dënimeve të mëparshme).",
  "Pasi uji pat vërshuar Ne ju bartëm në anije,",
  "për ta bërë atë (ngjarje) përkujtim për ju dhe për ta ruajtur atë\r\nveshët që janë përkujtues.",
  "E kur të fryhet në sur një fryrje,",
  "dhe të ngrihen toka e kodrat e ta godasin vrullshëm njëra-tjetrën\r\nme një të goditur.",
  "Në atë kohë ndodh Ndodhia e madhe (Kijameti).",
  "E qielli çahet, pse ai atë ditë është i brishtë.",
  "Dhe engjëjt qëndrojnë në skajet (anët) e tij, e atë ditë tetë (engjëj)\r\ne bartin mbi vete Arshin e Zotit tënd.",
  "Atë ditë ju do të ekspozoheni (para Zotit), duke mos mbetur fshehur\r\nasnjë sekret juaji.",
  "Kujt t’i jepet libri i vet nga e djathta e tij, ai do të thotë: “O ju, ja,\r\nlexojeni librin tim!”",
  "Unë kam qenë i bindur, se do të jap llogarinë time.",
  "Dhe ai atëherë është në një jetë të kënaqshme,",
  "në një xhenet të lartë.",
  "Pemët e tij i ka krejt afër.",
  "(E thuhet) Hani e pini shijshëm, sepse në ditët e kaluara ju e\r\npërgatitët këtë.",
  "Ndërkaq kujt i jepet libri i tij nga e majta e tij ai thotë: “O i mjeri\r\nunë, të mos më jepej fare libri im.",
  "Dhe të mos dija fare se çka është llogaria ime.",
  "Ah, sikur të kishte qenë ajo (vdekja e parë) mbarim i amshueshëm\r\npër mua.",
  "Pasuria ime nuk më bëri fare dobi.",
  "U hoq prej meje çdo kompetencë imja.",
  "U thuhet zebanive: Kapeni atë, vendosjani prangat!",
  "Pastaj futeni atë në xhehenem.",
  "Mandej lidheni atë me një zinxhir të gjatë shtatëdhjetë kutë.",
  "Se ai ka qenë që nuk besoi Allahun e Madhëruar.",
  "Ai nuk nxiste për t’i ushqyer të varfërit.",
  "Ai sot nuk ka këtu ndonjë mik,",
  "as ushqim tjetër përveç të të shpërlarave,",
  "që atë nuk e ha kush, pos mëkatarëve.",
  "Pra Unë betohem në atë që e shihni,",
  "edhe në atë që nuk e shihni,",
  "se me të vërtetë ai (Kurani) është fjalë (e Zotit), që e lexon i\r\nDërguari i ndershëm!",
  "Ai nuk është fjalë e ndonjë poeti, po ju nuk besoni.",
  "Nuk është as fjalë e ndonjë falltori, po ju nuk përkujtoheni.",
  "Është zbritje prej Zotit të botëve!",
  "Sikur të trillonte ai (Muhamedi) për Ne ndonjë fjalë!",
  "Ne do ta kapnim atë me fuqinë Tonë,",
  "e pastaj do t’ia këputnim atij arterien e zemrës,",
  "e askush prej jush nuk do të mund të ndërhynte për mbrojtjen e tij.",
  "Ai (Kurani) është këshillë për të ruajturit.",
  "S’ka dyshim, se Ne dimë që prej jush ka që e përgënjeshtrojnë.",
  "Ai (Kurani) njëmend do të jetë dëshpërim për jobesimtarët.",
  "Ai është e vërteta bindëse!",
  "Prandaj ti lartësoje nga të metat Zotin tënd të Madhëruar!",
  "Një lutës e kërkoi dënimin e pashmangshëm,",
  "për jobesimtarët. Atë (dënim) s’ka kush që mund ta ndalë.",
  "Ai dënim vjen nga Allahu, Pronari i shkallëve të larta (në qiej).",
  "Atje ngjiten engjëjt dhe shpirti (Xhibrili) në një ditë që zgjat pesëdhjetë\r\nmijë vjet (ose lartësia e atyre shkallëve është pesëdhjetë mijë\r\nvjet).",
  "Ti pra, duro me një durim pa ankesë (të mirë).",
  "Atyre iu duket ai larg,",
  "kurse Neve ai na duket afër.",
  "Dita kur qielli të bëhet si kallaj i shkrirë.",
  "Kodrat të bëhen si leshi i lënurur.",
  "Dhe asnjë mik nuk pyet për mikun.",
  "Edhe pse ata shihen ndërmjet vete (edhe njihen, por ikin prej\r\nnjëri-tjetrit). Krimineli do të dëshirojë sikur ta kishte paguar dënimin\r\ne asaj dite me bijtë e vet.",
  "Dhe me gruan e vet dhe me vëllain e vet.",
  "Edhe me të afërmit e tij, që ai tek ata mbështetej.",
  "Edhe me krejt çka ka në tokë, e vetëm të kishte shpëtuar!",
  "Jo, kurrsesi, ajo (para) është Ledhdha - flaka (emër i xhehenemit).",
  "Është që heq kapakët e kokës.",
  "Që e thërret (tërheq prej vetes) atë që është zmbrapsur e larguar\r\n(prej besimit).",
  "Dhe që ka tubuar (pasuri) dhe e ka ruajtur (fshehur).",
  "Është e vërtetë, se njeriu është i prirur të jetë i padurueshëm.",
  "Pse kur e godet ndonjë e keqe ai ankohet së tepërmi.",
  "Ndërkaq kur e gjen e mira ai bëhet tepër koprrac.",
  "Përveç atyre që falen,",
  "të cilët janë të rregullt në faljen e namazit të tyre.",
  "Dhe ata që në pasurinë e vet kanë ndarë një pjesë të caktuar,",
  "për lypësin dhe për nevojtarin që nuk lyp.",
  "Edhe ata që e besojnë bindshëm Ditën e Gjykimit.",
  "Edhe ata që i frikësohen dënimit nga Zoti i tyre,",
  "sepse është e vërtetë që nuk ka shpëtim prej dënimit të Zotit të\r\ntyre.",
  "Edhe ata që janë ruajtur prej punëve të ndyra (amorale),",
  "me përjashtim ndaj grave të veta dhe ndaj robëreshave, që i kanë\r\nnë zotërim, ata nuk qortohen për to.",
  "E kush kërkon përveç tyre, të tillët janë të shfrenuar (meritojnë\r\ndënim)",
  "Edhe ata që janë besnikë ndaj amanetit, që iu është besuar dhe\r\nndaj premtimit të dhënë.",
  "Edhe ata që dëshminë e vet e zbatojnë (nuk e mohojnë, nuk e\r\nfshehin).",
  "Edhe ata që janë të kujdesshëm ndaj rregullave të namazit të tyre.",
  "Të tillët janë në xhenete dhe janë të nderuar.",
  "Ç’është me ata që nuk besuan dhe zgjasin qafat nga ti?",
  "Ulen në grupe në të djathtë e në të majtë prej teje?",
  "A dëshiron secili prej tyre të hyjë në xhenetin e begatshëm?",
  "Kurrsesi! Ne i krijuam ata nga ajo çka ata e dinë.",
  "Pra, betohem në Zotin e lindjeve e të perëndimeve, se Ne kemi\r\nfuqi,",
  "të zëvendësojmë me më të mirë se ata dhe Ne nuk mund të na\r\ndalë kush para.",
  "Po ti lëri ata të zhyten edhe më thellë në të kota dhe të dëfrehen\r\nderi sa të ballafaqohen në ditën e tyre, që po iu premtohet.",
  "Ditën kur duke u ngutur dalin prej varreve, sikur nguteshin tek\r\nidhujt,",
  "me shikimet e tyre të përulura i ka kapluar poshtërimi. Ajo është\r\ndita që ka qenë premtuar.",
  "Ne e dërguam Nuhun te populli i vet (dhe i thamë): “Tërhiqja\r\nvërejtjen popullit tënd para se ata t’i godasë dënimi i rëndë!”",
  "Ai tha: “O populli im, unë jam i dërguar te ju, jam i qartë.",
  "Adhurojeni Allahun, kini frikë prej Tij dhe mua më dëgjoni.",
  "Ai ju fal juve nga mëkatet tuaja dhe ua vazhdon jetën deri në një\r\nafat të caktuar (pa u dënuar), e kur të vijë afati i caktuar prej Allahut,\r\nai nuk shtyhet për më vonë, nëse jeni që e dini”.",
  "Ai tha: “O Zoti im, unë e thirra popullin tim natën e ditën,",
  "por thirrja ime vetëm ua shtoi largimin.",
  "Dhe sa herë që unë i thirrja ata për t’ua falur Ti atyre mëkatet, ata i\r\nvinin gishtat e tyre në veshë dhe mbulonin kokat me teshat e tyre dhe\r\nvazhdonin në atë të tyren me një mendjemadhësi të fortë.",
  "Pastaj unë i kam thirrur ata haptazi.",
  "Pastaj unë thirrjen ua drejtoja atyre haptazi, e shumëherë edhe\r\nfshehurazi”.",
  "Unë iu thashë: “Kërkoni falje Zotit tuaj, se Ai vërtet është\r\nShumëfalës;",
  "që Ai t’ju lëshojë nga qielli shi me bollëk,",
  "e t’ju shumojë pasurinë dhe fëmijët, t’ju bëjë të keni kopshte dhe\r\nt’ju japë lumenj.",
  "Ç’është me ju që Allahut nuk i shprehni madhërinë që e meriton,",
  "kur Ai ju krijoi në disa etapa?",
  "A nuk e keni parë se si Allahu krijoi shtatë palë qiej (në kate).",
  "Dhe në ta hënën e bëri dritë, diellin e bëri ndriçues.",
  "Dhe Allahu ju shpiku juve prej tokës si bimë.",
  "Pastaj ju kthen në të, pa dyshim ju nxjerr sërish.",
  "Allahu juve ua bëri tokën të sheshtë,",
  "që nëpër të të ecni rrugëve të gjera”.",
  "Nuhu tha: “Zoti im, ata më kundërshtuan, ata shkuan pas atyre\r\n(pasanikëve), të cilëve pasuria dhe fëmijët e tyre vetëm ua shtuan\r\ndëshpërimin.",
  "Dhe ata (pasanikët) iu kurdisën atyre kurthe shumë të mëdha”.",
  "Dhe iu thanë: Mos braktisni zotat tuaj kurrsesi, mos braktisni\r\nVedda-në, as Suvva-në, e as Jeguth-in, Jeukë-n e Nesre-n.",
  "Dhe ata i bënë të humbur shumë sish, e Ti zullumqarëve mos iu\r\njep tjetër, por vetëm humbje.",
  "Për shkak të mëkateve të tyre ata u përmbytën dhe menjëherë u\r\nfutën në zjarr dhe ata, përveç Allahut, nuk gjetën ndihmëtarë.",
  "E Nuhu tha: “O Zoti im, mos lër mbi tokë asnjë nga jobesimtarët!",
  "Sepse nëse Ti i lë ata, robërit e Tu do t’i humbin dhe prej tyre nuk\r\nlind tjetër, vetëm të prishur e jobesimtarë.",
  "Zoti im, më fal mua dhe prindërit e mi, dhe ata që hynë në\r\nshtëpinë time, duke qenë besimtarë, edhe besimtarët e besimtaret,\r\nndërsa jobesimtarëve mos iu shto tjetër, vetëm se dëshpërim\u0022.",
  "Thuaj: “Mua më është shpallur, se një grup i vogël nga xhinët i vuri\r\nveshin dhe dëgjoi (Kuranin) dhe (kur u kthyen te të vetët) thanë: “Ne\r\nkemi dëgjuar një Kuran që mahnit,",
  "që udhëzon në të vërtetën, prandaj ne i besuam atij dhe Zotit tonë,\r\nkurrsesi nuk do t’ia shoqërojmë më askënd”.",
  "Dhe se lartësia e madhëruar e Zotit tonë nuk është që ka, as grua,\r\nas fëmijë.",
  "S’ka dyshim, se ai mendjelehti jonë fliste të pavërteta ndaj Allahut.",
  "Ndërsa ne kemi pas menduar, se as njerëzit, as xhinët nuk flasin\r\ngënjeshtra përkitazi me Allahun.",
  "Dhe se ka pasur burra prej njerëzve, që kërkonin ndihmë prej disa\r\nxhinëve dhe ashtu ua shtonin atyre edhe më shumë arrogancën.",
  "Dhe se ata (njerëzit) kanë menduar, siç keni menduar edhe ju, se\r\nAllahu nuk ka për ta ringjallur askënd.",
  "Dhe vërtet, ne kemi hulumtuar ta arrijmë qiellin, po atë e gjetëm\r\npërplot roje të forta dhe me shkëndija (zjarri që djeg),",
  "dhe ne më parë hulumtonim në vendvështrimin për të dëgjuar, e\r\nkush përpiqet të dëgjojë tashti, ai has në pusinë e shkëndijës së zjarrtë.",
  "Ne nuk e dimë se me këtë (përgatitje të qiellit) është për qëllim\r\nndonjë e keqe për ata që janë në tokë, apo Zoti i tyre dëshiron që ata\r\nt’i udhëzojë.",
  "Është e vërtetë, se prej nesh ka të mirë, por ka edhe që nuk janë aq\r\ntë mirë, sepse ne kemi qenë në drejtime të ndryshme.",
  "Dhe ne kemi qenë të bindur, se Allahut nuk mund t’i shmangemi\r\nnë tokë, e as nuk mund t’i shpëtojmë Atij duke ikur.",
  "Dhe ne, sapo e dëgjuam udhëzimin (Kuranin) i besuam atij, e kush\r\ni beson Zotit të vet, ai nuk i frikësohet ndonjë dëmtimi e as ndonjë\r\npadrejtësie.",
  "Është e vërtetë, se prej nesh ka besimtarë (muslimanë) dhe prej\r\nnesh ka që janë jashtë rrugës (jobesimtarë), e kush e pranoi Islamin, të\r\ntillët mësynë rrugën e shpëtimit.",
  "Ndërsa ata që lëshuan rrugën, ata u bënë lëndë e xhehenemit!",
  "Sikur ata (idhujtarët) t’i përmbaheshin rrugës së drejtë, Ne do t’iu\r\nlëshonim atyre ujë me bollëk,",
  "për të sprovuar me të. E kush ia kthen shpinën adhurimit ndaj\r\nZotit të vet, Ai e shpie atë në vuajtje të padurueshme.",
  "Dhe (mua më shpallet) se vërtet xhamitë janë veçant për ta\r\nadhuruar Allahun, e mos adhuroni në to askë tjetër me Allahun!",
  "Dhe se kur u ngrit robi i Allahut ta adhurojë Atë, ata (xhinët ose\r\nidhujtarët) gati hipnin njëri mbi tjetrin për ta dëgjuar.",
  "Thuaj: “Unë e adhuroj vetëm Zotin tim dhe Atij nuk i bëj asnjë\r\nshok!”",
  "Thuaj: “Unë nuk kam në dorë që t’ua largoj dënimin, as t’ju sjell\r\ndobi!”",
  "Thuaj: “Është e vërtetë se mua nuk më mbron askush prej\r\n(dënimit) të Allahut dhe përveç Tij unë nuk gjej mbështetje”.",
  "(Nuk kam në dorë tjetër), përveç kumtimin prej Allahut dhe\r\npërveç shpalljeve të Tij. Kush e kundërshton Allahun dhe të dërguarin\r\ne Tij, i tij është zjarri i xhehennemit, aty do të jenë përgjithmonë, pa\r\nmbarim.",
  "Derisa kur ta shohin atë që u premtohet, atëherë do të kuptojnë se\r\nkush është më i dobët në ndihmë dhe më i vogël në numër.",
  "Thuaj: “Unë nuk e di a do të jetë afër ajo që u premtohet, apo Zoti\r\nim do ta vonojë atë shumë?”",
  "Ai është që e di të fshehtën, por fshehtësinë e yet nuk ia zbulon\r\naskujt,",
  "me përjashtim të ndonjë të dërguari që Ai do. Atëbotë Ai vë roje\r\npara edhe prapa tij (kur i shpall fshehtësinë),",
  "për ta ditur (për t ‘u dukur) se ata kanë kumtuar shpalljet e Zotit\r\ntë tyre, dhe se Ai e ka përfshi atë tek ata, Ai e di sasinë e çdo gjëje që\r\nekziston.",
  "O ti i mbështjellur!",
  "Ngrihu për falje natën, përveç një pjese të vogël të saj,",
  "gjysmën e saj ose diçka më pak se gjysmën,",
  "ose shto diçka prej saj dhe Kuranin lexoje me vëmendje.",
  "Ne do të shpallim ty fjalë të rëndë (të madhe).",
  "E s’ka dyshim, se aktiviteti i natës është fuqizues dhe fjalë më e\r\nqartë.",
  "Vërtet, ti gjatë ditës ke angazhim të gjatë (të madh).",
  "Po ti përmende Zotin tënd dhe plotësisht përkushtoju Atij!",
  "Zot i lindjes dhe i perëndimit, nuk ka të adhuruar tjetër të vërtetë\r\npos Tij, pra Atë merre për mbështetje.",
  "Dhe ki durim ndaj asaj që të thonë, dhe largohu atyre i matur.",
  "Dhe më lër Mua për ata përgënjeshtruesit pasanikë, dhe jepu atyre\r\npak afat.",
  "Se me të vërtetë te Ne ka pranga e zjarr.",
  "Edhe ushqim, që nuk gëlltitet, edhe dënim të dhembshëm",
  "Atë ditë kur toka e kodrat të dridhen, e kodrat bëhen rërë\r\nrrëshqitëse.",
  "Ne dërguam te ju të dërguar, që dëshmon kundër jush, ashtu siç\r\npatëm dërguar edhe te faraoni të dërguar.",
  "E faraoni e kundërshtoi të dërguarin, prandaj Ne i dhamë atij një\r\ndënim të rëndë.",
  "Nëse ju mohoni, si do të mbroheni në një ditë, që fëmijët do t\u0027i\r\nbëjë pleq?",
  "Atë ditë qielli do të çahet dhe premtimi i Tij do të realizohet.",
  "Këto janë një përkujtim qortues, e kush do, ai e zgjedh rrugën për\r\nte Zoti i vet.",
  "Zoti yt e di, se ti dhe një grup i atyre që janë me ty, kaloni në\r\nadhurim më pak se dy të tretat e natës, ose gjysmën e saj, a një të\r\ntretën e saj. Allahu e di gjatësinë e natës dhe të ditës dhe Ai e diti,\r\nqë ju nuk do të mund t\u0027i përmbaheni asaj, prandaj iu lehtësoi juve,\r\npra faluni duke lexuar Kuran sa t’ju vijë më lehtë prej namazit. Ai e\r\nditi, se nga ju do të ketë të sëmurë dhe të tjerë që gjallërojnë nëpër\r\ntokë duke kërkuar nga begatitë e Allahut, edhe të tjerë që luftojnë në\r\nrrugën e Allahut, pra faluni dhe lexoni sa të jetë më lehtë prej tij dhe\r\nkryejeni me rregull faljen, jepeni zeqatin, huazoni (jepni sadaka) për\r\nhir të Allahut hua të mirë, se çfarë të përgatitni për veten tuaj prej të\r\nmirave, atë do ta gjeni tek Allahu edhe më të mirë, dhe shpërblim më\r\ntë madh, e kërkoni falje prej Allahut, se Allahu është Mëkatfalës dhe\r\nMëshirues i madh!",
  "O ti i mbuluar!",
  "Ngrihu dhe tërhiqu vërejtjen (duke i thirrur).",
  "Dhe madhëroje Zotin tënd!",
  "Dhe rrobat e tua pastroji!",
  "Dhe të keqës së ndyrë largohu!",
  "Dhe mos u mburr me atë që jep e të duket shumë!",
  "Dhe për hir të Zotit tënd duro!",
  "E, kur të fryhet në Sur,",
  "atëherë ajo është ditë e vështirë.",
  "Për jobesimtarët është jo e lehtë.",
  "Ti më le Mua dhe atë që e krijova të vetmuar.",
  "Dhe bëra të ketë pasuri të madhe.",
  "E bëra edhe me djem që i ka me vete.",
  "Dhe Unë i lashë në disponim të gjitha mundësitë.",
  "E ai lakmon që t’i shtojë edhe më tepër.",
  "E jo, se ai vërtet ishte mohues i fakteve tona!",
  "Atë do ta dërrmoj me një dënim të rëndë e të padurueshëm.",
  "Pse ai shumë mendonte, radhitte e përgatiste (për Kuranin).",
  "Qoftë i shkatërruar, po si planifikonte.",
  "Prapë qoftë i shkatërruar, po si planifikonte.",
  "Ai sërish thellohej në mendime.",
  "Pastaj mrrolej dhe bëhej edhe i vrazhdë.",
  "Pastaj ktheu shpinën me mendjemadhësi.",
  "E tha: “Ky (Kurani) nuk është tjetër, vetëm se magji që përcillet\r\nprej të tjerëve.",
  "Ky nuk është tjetër, përveç fjalë njerëzish!”",
  "E Unë atë do ta hedh në Sekar!",
  "E, ku e di ti se çka është Sekari?",
  "Ai nuk lë send të mbetet pa e djegur.",
  "Ai është që ua prish dhe ua nxin lëkurat.",
  "Mbikëqyrës mbi të janë nëntëmbëdhjetë.",
  "E mbikëqyrës të zjarrit Ne nuk bëjmë tjetër, përveç engjëjve dhe\r\nnumrin e tyre (të përmendur në Kuran) nuk e bëmë për tjetër, por\r\nvetëm si sprovë për ata që nuk besuan, e që të binden ata që iu është\r\ndhënë libri, e atyre që besuan t’iu shtohet edhe më besimi, e atyre që\r\niu është dhënë libri dhe besimtarët të mos kenë dyshim dhe ata që\r\nzemrat i kanë të sëmura dhe jobesimtarët të thonë: “Çka deshi Allahu\r\nme këtë si shembull?” Ja ashtu, Allahu e lë të humbur atë që e do dhe\r\ne udhëzon atë që do, e ushtrinë e Zotit tënd nuk e di kush pos Atij, e\r\nai (Sekari), nuk është tjetër vetëm se një përkujtim për njerëz.",
  "Jo, nuk është ashtu, betohem në hënën,",
  "edhe natën kur tërhiqet,",
  "edhe agimin kur agon,",
  "s’ka dyshim, se ai (Sekari) është një nga belatë më të mëdha!",
  "Është vërejtje për njerëz!",
  "Për atë nga mesi juaj, që dëshiron të përparojë (në të mira) apo të\r\nngecë.",
  "Secili njeri është peng i veprës së vet.",
  "Përveç atyre të djathtëve,",
  "që janë në xhenete e i bëjnë pyetje njëri-tjetrit,",
  "përkitazi me kriminelët (e iu thonë):",
  "“Çka ju solli juve në Sekar?”",
  "Ata thonë: “Nuk kemi qenë prej atyre që faleshin (që bënin\r\nnamaz);",
  "Nuk kemi qenë që ushqenim të varfërit;",
  "Dhe kemi qenë që përziheshim me të tjerët në punë të kota;",
  "Dhe kemi qenë që nuk e besonim Ditën e Gjykimit,",
  "derisa na erdhi e vërteta (vdekja)!”",
  "E tanimë, atyre nuk iu bën dobi ndërmjetësimi i ndërmjetësuesve.",
  "Po çka kishin ata që largoheshin prej këshillës (Kuranit),",
  "si të ishin gomarë të trembur (të egër),",
  "që ikin prej luanit (ose prej gjahtarit)?",
  "Veç kësaj, secili prej tyre dëshironte t’i jepej një libër i posaçëm (i\r\nhapët, i qartë).",
  "E jo! Por ata janë që nuk i frikësohen botës tjetër.",
  "Dhe jo! Se ai (Kurani) është këshillë e lartë.",
  "E kush do, këshillohet me të.",
  "Po ata nuk mund të marrin mësim prej tij, vetëm nëse Allahu do,\r\nAi është i denjë për t’ju ruajtur dhe i denjë për falje mëkatesh!",
  "Betohem në Ditën e Kijametit;",
  "Betohem në shpirtin që është shumë qortues!",
  "A mendon njeriu, se nuk do t’i tubojmë eshtrat e tij?",
  "Po, do t’ia tubojmë! Duke qenë se Ne jemi të zotët t’ia rikrijojmë si\r\nkanë qenë edhe majat e gishtave të tij!",
  "Por njeriu dëshiron të vazhdojë edhe më tej në mëkate,",
  "prandaj edhe pyet: “Kur është Dita e Kijametit?”",
  "E kur të merren sytë (shikimi),",
  "e të zihet hëna (errësohet),",
  "dhe të bashkohen dielli e hëna,",
  "atë ditë njeriu do të thotë: “Nga të iket!”",
  "Jo, nuk ka strehim!",
  "Atë ditë vetëm te Zoti yt është caku!",
  "Atë ditë njeriu do të njihet me atë, që çoi para dhe me atë që la\r\nprapa.",
  "Po njeriu është dëshmitar i vetvetes,",
  "edhe nëse i paraqet arsyetimet e veta.",
  "Ti (Muhamed) mos e shqipto atë (Kuranin) me gjuhën tënde për\r\nta nxënë atë me të shpejtë!",
  "Sepse Ne e kemi për detyrë tubimin dhe leximin e tij!",
  "E kur ta lexojnë atë ty, ti përcille me të dëgjuar leximin e tij.",
  "Dhe pastaj është obligim yni, që ta shkoqisim atë.",
  "Jo, nuk është ashtu! Por ju jeni që e doni të ngutshmen (Dunjanë).",
  "Dhe e lini pas shpine atë të ardhmen (Ahiretin).",
  "Atë ditë do të ketë fytyra të shkëlqyera (të gëzuara),",
  "që Zotin e tyre e shikojnë.",
  "Atë ditë ka fytyra edhe të vrazhda,",
  "që presin t’iu thyhet kurrizi (të shkatërrohen).",
  "Jo dhe Jo! Po kur të arrijë (shpirti) në gropë të fytit (të gjoksit),",
  "Dhe thuhet (nga familja e të afërmit): “Kush do ta shërojë?”",
  "Dhe ai bindet se ai po ndahet.",
  "E t’i puqet kërciri për kërcirin (t’i vështirësohet gjendja).",
  "Atë ditë vetëm te Zoti yt shkohet.",
  "E ai, as nuk e vërtetoi atë që duhej, as nuk u fal.",
  "Por përgënjeshtroi dhe ktheu shpinën.",
  "Dhe shkonte te familja e tij me mendjemadhësi.",
  "Të është afruar ty e keqja e t’u afroftë (ose i mjeri ti i mjeri).",
  "Edhe një herë t’u afrua ty e keqja; t’u afroftë!",
  "A mos mendon njeriu, se do të lihet duke mos zënë asgjë (pa\r\nkurrfarë përgjegjësie).",
  "A nuk ka qenë ai në një pikë uji që derdhet.",
  "E pastaj u bë gjak i trashë, e Ai e krijoi dhe e përsosi?",
  "Dhe prej tij Ai i bëri dy lloje: mashkullin dhe femrën.",
  "A nuk është Ai (Zot) i Fuqishëm, që i ngjall të vdekurit?",
  "Vërtet ka kaluar një periudhë kohore, që njeriu nuk ekzistonte fare\r\nsi një diçka i përmendur.",
  "Ne e krijuam njeriun prej një uji të bashkëdyzuar për ta sprovuar\r\natë, prandaj e bëmë të dëgjojë e të shohë.",
  "Ne e udhëzuam atë në rrugë të drejtë, e ai do të jetë: mirënjohës\r\nose përbuzës.",
  "Ne për jobesimtarët kemi përgatitur zinxhirë, pranga e zjarr.",
  "S’ka dyshim, se të devotshmit do të pijnë nga gota që përzierja\r\nbrenda saj është nga kafuri (aromatik).",
  "Është një burim prej të cilit pijnë robërit e Allahut dhe e bartin atë\r\nku të duan.",
  "Ata janë që i zbatojnë premtimet e tyre dhe i frikësohen një dite\r\ndëmi i së cilës ka përmasa të mëdha.",
  "Ata janë, që për hir të Tij iu japin ushqim të varfërve, jetimëve dhe\r\ntë zënëve robër, (dhe thonë:)",
  "Ne po ju ushqejmë vetëm për hir të Allahut dhe prej jush nuk\r\nkërkojmë ndonjë shpërblim e falënderim.",
  "Ne i frikësohemi (dënimit të) Zotit tonë në një ditë që fytyrat i\r\nbën të zymta dhe është shumë e vështirë.",
  "Po Allahu i ruajti ata prej sherrit të asaj dite dhe iu dhuroi shkëlqim\r\nnë fytyra e gëzim të madh.",
  "Dhe për shkak se ata duruan, i shpërbleu me xhenet dhe me petka\r\nmëndafshi.",
  "Aty janë të mbështetur në kolltukë dhe aty nuk shohin, as diell\r\n(vapë), e as të ftohtë.",
  "Hijet e tyre (të pemëve) janë afër mbi ta dhe kalaveshët e pemëve\r\njanë të qasur shumë afër.",
  "Dhe atyre iu bëhet shërbim me enë të argjendta dhe me gota të\r\ntejdukshme.",
  "Të tejdukshme nga argjendi, që ata (shërbëtorët) i përcaktuan të\r\njenë sa duhet (të mëdha o të vogla).",
  "Dhe iu jepet të pijnë aty gota vere të përzier me zenxhebilë (bimë\r\naromatike).",
  "(nga) Burim aty që quhet selsebil (i lehtë në të pirë).",
  "Dhe atyre iu sillen për shërbim djelmosha, që përherë janë të tillë,\r\nsaqë kur t’i kundrosh të duken si margaritarë të derdhur.",
  "Dhe kur të shikosh aty, sheh begati të mëdha e zotërim (pronë,\r\npasuri) të madh.",
  "Kanë të veshura petka mëndafshi të hollë e të gjelbër (atllas)\r\ndhe të mëndafshit të trashë (brokat); janë të stolisur me bylyzykë të\r\nargjendtë dhe Zoti i tyre iu jep të pijnë pije të pastër.",
  "Ky është shpërblimi juaj, sepse angazhimi juaj ka qenë i\r\npranishëm.",
  "Ne ta shpallëm ty Kuranin në intervale (pjesë-pjesë).",
  "Prandaj ti bëhu i durueshëm deri në vendimin e Zotit tënd, e mos\r\ndëgjo, as mëkatarë, as jobesimtarë.",
  "Adhuroje Zotin tënd mëngjes e mbrëmje.",
  "Dhe falu për hir të Tij në një kohë të natës, mandej adhuroje Atë\r\nedhe natën më gjatë.",
  "Vërtet, ata (idhujtarët) e duan shumë këtë jetë, dhe e zënë asgjë\r\nditën e rëndë që i pret.",
  "Ne i krijuam ata dhe Ne e përsosëm krijimin e tyre, e sikur të\r\nduam, Ne i zhdukim ata e sjellim të tjerë më të mirë se ata.",
  "Vërtet, këto janë një këshillë, e kush do e merr rrugën që e çon te\r\nZoti i tij.",
  "Po ju nuk mund të doni gjë, pos nëse do Allahu, e Allahu është\r\nshumë i Dijshëm, shumë i Urtë.",
  "Ai atë që e do, e shtie në mëshirën e Vet, kurse për zullumqarët ka\r\npërgatitur dënim të dhembshëm.",
  "Betohem në erërat që fryjnë një pas një (pandërprerë),",
  "që janë shumë të stuhishme e shkaktojnë furtunë!",
  "Betohem në engjëjt, që iu është besuar shpërndarja e reve dhe që i\r\nshpërndajnë,",
  "dhe që ndajnë qartë (të vërtetën nga e pavërteta)!",
  "Dhe betohem në ata që sjellin shpallje (libra të Zotit te pejgamberët),",
  "si arsyetim ose si vërejtje,",
  "s’ka dyshim, se ajo që premtoheni ka për të ndodhur patjetër!",
  "Kur yjet të shuhen,",
  "dhe kur qielli të hapet,",
  "dhe kur kodrat të copëtohen,",
  "dhe kur të dërguarve iu është caktuar koha për të dëshmuar.",
  "E për cilën ditë atyre iu është caktuar koha?",
  "Për Ditën e Gjykimit (kur drejtësia e Zotit ndan të mirën nga e\r\nkeqja).",
  "E ku e di ti se çka është Dita e Gjykimit?",
  "Atë ditë është shkatërrim për ata që përgënjeshtruan.",
  "A nuk i kemi shkatërruar Ne popujt më të hershëm?",
  "Dhe pastaj pas tyre ua shoqëruam të tjerë më të vonshëm.",
  "Ne ashtu bëjmë me kriminelët.",
  "Atë ditë është mjerim i madh për ata që përgënjeshtruan.",
  "A nuk iu kemi krijuar juve nga një lëng i dobët?",
  "Dhe atë e vendosëm në një vend të sigurt,",
  "për deri në një kohë të caktuar.",
  "Dhe Ne bëmë përcaktimin e krijimit. Sa përcaktues të mirë jemi!",
  "Atë ditë është shkatërrim për ata, që nuk e njohën fuqinë tonë.",
  "A nuk bëmë Ne tokën, që në gjirin e vet mban",
  "të gjallë dhe të vdekur?",
  "Dhe në të kemi vënë kodra të forta e të larta dhe ju dhamë të pini\r\nujë, që ua shuan etjen.",
  "Atë ditë është mjerim për ata që përgënjeshtruan.",
  "(u thuhet) Shkoni tek ai (xhehenemi), që ju e konsideruat\r\ngënjeshtër.",
  "Shkoni tek ajo hije (mjegull), që ka tre degëzime,",
  "që nuk bën, as hije, as nuk mbron prej flakës.",
  "Ai (xhehenemi) hedh gaca të mëdha si ndonjë kështjellë,",
  "e që janë si të ishin deve të verdha (shumë të shpejta).",
  "Atë ditë është shkatërrim për mohuesit.",
  "Kjo është një ditë që ata nuk flasin.",
  "Atyre as nuk iu lejohet, që të arsyetohen.",
  "Atë ditë mjerë ata që përgënjeshtruan!",
  "Kjo është Dita e Gjykimit, ju kemi tubuar juve dhe të mëparshmit.",
  "Dhe nëse keni ndonjë dredhi, atëherë bëni dredhira!",
  "Atë ditë është shkatërrim për ata që nuk besuan.",
  "Dhe, nuk ka dyshim se të devotshmit do të jenë nën hije pranë\r\nburimeve,",
  "dhe kanë pemë çfarë të dëshirojnë.",
  "Hani e pini shijshëm e me ëndje, për atë e keni vepruar.",
  "Ne kështu i shpërblejmë mirëbërësit.",
  "Atë ditë është mjerim për përgënjeshtruesit.",
  "Ju (jobesimtarë në Dunja) hani e kënaquni për pak kohë, sepse\r\nvërtet ju jeni mizorë.",
  "Atë ditë është mjerim për ata që mohuan të mirat e Zotit.",
  "Dhe kur atyre iu thuhej: “Përkuluni!”, ata nuk përkuleshin.",
  "Atë ditë është mjerim për ata që përgënjeshtruan.",
  "Pra, cilës fjalë (libër) pas këtij (Kuranit) i besojnë?",
  "Për çka ata i bëjnë pyetje njëri-tjetrit?",
  "Për lajmin e madh e tronditës,",
  "në të cilin ata janë në kundërshti.",
  "Jo, të mos pyesin, sepse ata do ta kuptojnë!",
  "Përsëri Jo, se ata do ta kuptojnë!",
  "A nuk e bëmë Ne tokën të përshtatshme (për jetë),",
  "ndërsa kodrat shtylla?",
  "Dhe Ne ju krijuam juve në çifte.",
  "Dhe gjumin tuaj ua bëmë për pushim.",
  "Dhe natën ua bëmë mbulesë (si rrobat).",
  "Ndërsa ditën e bëmë për gjallërim.",
  "Dhe Ne kemi ndërtuar mbi ju një shtatëshe të fortë.",
  "Dhe kemi vënë ndriçuesin që flakëron.",
  "Dhe prej reve të shtrydhura kemi lëshuar shi të madh,",
  "që me të të rrisim drithëra e bimë,",
  "edhe kopshte të dendura palë mbi palë.",
  "S’ka dyshim, se Dita e Gjykimit është caktuar.",
  "Është dita që i fryhet surit, e ju vini grupe-grupe.",
  "Dhe qielli hapet e bëhet dyer-dyer.",
  "Dhe kodrat shkulen dhe bëhen pluhur (si valë rrezesh).",
  "E xhehenemi është në pritë (në pusi).",
  "Është vendstrehim i arrogantëve.",
  "Aty do të mbesin për tërë kohën (pa mbarim).",
  "Aty nuk do të shijojnë, as freskim, as ndonjë pije,",
  "përveç ujë të valë e kalbësirë,",
  "si ndëshkim i merituar.",
  "Ata ishin që nuk pritnin, se do të japin llogari.",
  "Dhe argumentet Tona i përgënjeshtruan me këmbëngulje.",
  "Ndërsa Ne çdo send e kemi ruajtur me shkrim të saktë.",
  "E ju pra, vuani, se Ne nuk do t’ju shtojmë tjetër vetëm se vuajtje.",
  "S’ka dyshim se të devotshmit kanë fitime të mëdha.",
  "Kopshte e vreshta rrushi.",
  "Edhe vasha të bëshme e të një moshe.",
  "Edhe gota të mbushura plot verë.",
  "Aty nuk dëgjojnë fjalë të kota, as gënjeshtra.",
  "Shpërblime e dhurata të shumta dhënë nga Zoti yt.",
  "Zoti i qiejve e i tokës dhe çka ka ndërmjet tyre, që është i Gjithëmëshirshëm,\r\ntë cilit nuk kanë të drejtë t’i bëjnë vërejtje.",
  "Atë ditë Xibrili dhe engjëjt qëndrojnë të rreshtuar, askush nuk\r\nflet pos atij, që e lejon i Gjithëmëshirshmi, dhe i cili thotë të vërtetën.",
  "Ajo është dita e vërtetë, e kush dëshiron le të kthehet rrugës te\r\nZoti i vet.",
  "Ne ua tërhoqëm juve (idhujtarëve) vërejtjen për një dënim të afërt,\r\nnë ditën kur njeriu (besimtar) shikon se çka i kanë sjellë duart e veta,\r\ne jobesimtari thotë: “Ah, sa mirë do të ishte për mua sikur të isha\r\ndhe!”",
  "Betohem në ata (engjëj), që marrin shpirtrat me rrëmbim\r\n(përmbytshëm)",
  "Dhe në ata që marrin shpirtra me lehtësim!",
  "Dhe në ata që notojnë me shpejtësi!",
  "Dhe në nxitësit, të cilët me shpejtësi në vendin e vet i çojnë!",
  "Dhe betohem në ata, që çdo çështje rregullojnë!",
  "Ditën që vrullshëm bëhet dridhja,",
  "që pas saj pason tjetra.",
  "Atë ditë zemrat janë të tronditura.",
  "Shikimet e tyre janë të poshtruara (frikësuara).",
  "Ata (idhujtarët në Dunja) thonë: “A thua do të bëhemi përsëri\r\nkështu si jemi?”",
  "A edhe pasi të jemi bërë eshtra të kalbur?”",
  "Ata thanë: “Atëherë, ai kthim do të jetë dëshpërues për ne!”",
  "Po ajo (ringjallja) nuk do të jetë tjetër pos një thirrje (klithje).",
  "Dhe ja, ata mbi sipërfaqen e tokës.",
  "A të ka ardhur ty rrëfimi i Musait?",
  "Kur Zoti i tij e pat thirrur në luginën e bekuar Tuva (rrëzë kodrës\r\nTuri Sina).",
  "Shko te faraoni, se vërtet ai e ka tepruar.",
  "Dhe thuaj: “E ke ndër mend të pastrohesh?”",
  "Unë të udhëzoj te Zoti yt e ti t’ia kesh frikën Atij!",
  "Dhe ai ia tregoi mrekullinë e madhe.",
  "Po ai e përgënjeshtroi dhe e kundërshtoi.",
  "Pastaj u kthye prapa dhe iku me të shpejtë.",
  "I tuboi (të gjithë të vetët) dhe iu mbajti fjalim.",
  "E iu tha: “Unë jam zoti juaj më i lartë!”",
  "Atëherë Allahu tmerrshëm e dënoi atë, për këtë të fundit dhe për\r\natë të parën.",
  "Në këtë ndëshkim ka përvojë mësimi për atë që frikësohet.",
  "A është më i rëndë krijimi juaj apo ai i qiellit? E Ai e ngriti atë!",
  "Ngriti kupën e tij dhe e përsosi atë.",
  "Natën ia errësoi e ditën ia ndriçoi.",
  "E pastaj tokën e sheshoi.",
  "Dhe prej saj nxori ujin e saj dhe kullosat e saj.",
  "Kurse kodrat ia përforcoi.",
  "Si furnizim për ju dhe për kafshët tuaja.",
  "E kur të vijë Vala e Madhe (Kijameti),",
  "Atë ditë njeriu përkujton se çka ka punuar.",
  "E xhehenemi shfaqet sheshazi për atë që e sheh.",
  "E për sa i përket atij që e ka tepruar.",
  "Dhe i dha përparësi jetës së kësaj bote,",
  "xhehenemi do të jetë vendi i tij.",
  "E kush iu frikësua paraqitjes para Zotit të vet dhe ndaloi veten\r\nprej epsheve,",
  "xheneti është vendi i tij.",
  "Ty të pyesin për Kijametin: “Kur do të ndodhë ai?!”",
  "Po, në çfarë gjendje je ti t’ua përkujtosh atë?",
  "Vetëm te Zoti yt është dija për të.",
  "Ti je vetëm qortues i atij, që ia ka frikën Atij.",
  "Ditën kur ta përjetojnë atë, atyre (idhujtarëve) do t’iu duket sikur\r\nnuk kanë jetuar më tepër se një mbrëmje ose një mëngjes të saj.",
  "Ai vrenjti (fytyrën) dhe u kthye,",
  "ngase atij i erdhi i verbri.",
  "E ku mund ta dish ti, ndoshta ai do të pastrohet,",
  "apo do të këshillohet dhe këshilla do t’i bëjë dobi!",
  "E ai që nuk ndien nevojë (për Zotin) pse ka pasuri,",
  "ti atij i vë veshin (i drejtohesh)!",
  "Po ti nuk ke përgjegjësi, pse ai nuk pastrohet.",
  "Ndërsa ai që nxiton dhe vjen te ti,",
  "dhe meqë ai frikësohet,",
  "e ti nuk e zë asgjë (dhe nuk ia vë veshin fjalës së tij).",
  "Jo ashtu! Në të vërtetë këto janë këshilla.",
  "Kush do të marrë mësim nga kjo (nga Kurani).",
  "Është këshillë në fletë të çmueshme,",
  "me vlerë të lartë e të ruajtur,",
  "në duar të udhëtuesve (engjëjve udhëtues mes Allahut e njerëzve),",
  "të nderuar e të ruajtur.",
  "Qoftë mallkuar njeriu, sa mohues i fortë është ai!",
  "Po prej çkafi e krijoi Ai atë?",
  "Atë e krijoi prej një pike uji dhe e përgatiti.",
  "Pastaj atij ia lehtësoi rrugën.",
  "Mandej atë e bëri të vdesë dhe atij i bëri varr (të varroset).",
  "Pastaj kur të dojë Ai e ringjall atë.",
  "Jo! Ai nuk zbatoi atë që urdhëroi Ai.",
  "Njeriu le të shikojë ushqimin e vet.",
  "Ne lëshuam shi të mjaftueshëm.",
  "Pastaj e çamë tokën sipas nevojës së bimës,",
  "dhe bëmë që në të të mbijnë drithëra,",
  "edhe rrush e perime,",
  "edhe ullinj e hurma,",
  "edhe kopshte të dendura,",
  "edhe pemë e kullosa,",
  "si mjete gjallërimi për ju dhe për bagëtinë tuaj.",
  "E kur të vijë Ushtima (krisma e Kijametit);",
  "Atë ditë njeriu ikën prej vëllait të vet,",
  "prej nënës dhe prej babait të vet,",
  "prej gruas dhe prej fëmijëve të vet.",
  "Atë ditë çdo njeriu i mjafton çështja e vet.",
  "Atë ditë do të ketë fytyra të shndritura,",
  "të buzëqeshura e të gëzuara.",
  "Atë ditë do të ketë edhe fytyra të pluhëruara,",
  "që i ka mbuluar errësira e zezë,",
  "e të tillët janë ata mohuesit, mëkatarët.",
  "Kur dielli të jetë mbështjellur (dhe errësohet),",
  "dhe kur yjet të kenë rënë (e shkapërderdhur),",
  "dhe kur kodrat të kenë udhëtuar (e bërë pluhur në ajër),",
  "dhe kur devetë e shtrenjta të lihen pa bari në fushë,",
  "dhe kur egërsirat të jenë bashkuar (tubuar),",
  "dhe kur detet të vlojnë si zjarr i flakëruar,",
  "dhe kur shpirtrat të jenë bashkuar,",
  "dhe kur të pyeten ato vajza të varrosura të gjalla,",
  "për çfarë mëkati ato janë mbytur,",
  "dhe kur fletushkat të jenë shpaluar,",
  "dhe kur qielli të jetë hequr,",
  "dhe kur xhehenemi të jetë ndezur fort,",
  "dhe kur xheneti të jetë afruar,",
  "atëbotë njeriu do ta dijë, se çka ka ofruar (të mirë ose të keqe).",
  "Betohem fuqimisht në yjet që tërhiqen (ditën, e ndriçojnë natën),",
  "që udhëtojnë e fshihen (si dreri në strofkë),",
  "betohem në natën kur ajo ia beh me errësirë,",
  "betohem në agimin kur ia shkrep,",
  "s’ka dyshim, se ai (Kurani) është thënie e të dërguarit fisnik (që e\r\npranoi prej Zotit),",
  "që është i fortë dhe që ka vend të lartë te Zoti i Arshit,",
  "që është i respektuar atje (në mesin e engjëjve) dhe besnik!",
  "Nuk është i marrë shoku juaj (Muhamedi)!",
  "Dhe se ai e pat parë atë (Xhibrilin) në horizontin e qartë lindor.",
  "Dhe ai nuk është që në të fshehtën (shpalljen) ka dyshim (ose ua\r\nlë mangut).",
  "Dhe ai (Kurani) nuk është thënie e djallit të mallkuar!",
  "Pra, ku jeni, nga po shkoni?",
  "Ai (Kurani) s’është tjetër pos këshillë për njerëzit!",
  "Për atë nga mesi juaj që dëshiron të gjendet në të vërtetën.",
  "Po ju nuk mundeni, por vetëm nëse dëshiron Allahu, Zoti i\r\nbotëve!",
  "E kur të çahet qielli.",
  "Dhe kur të shkapërderdhen yjet.",
  "Dhe kur të përzihen detet.",
  "Dhe kur të trazohen varret.",
  "Atëbotë secili njeri e din se çka ka punuar dhe çka ka lënë prapa!",
  "O ti njeri po ç’të mashtroi ty kundrejt Zotit tënd që është bujar e\r\ni urtë?",
  "I cili të krijoi, të përsosi dhe të drejtoi.",
  "Të formësoi në formën që Ai dëshiroi!",
  "Jo, nuk është ashtu. Ju përgënjeshtroni ditën e përgjegjësisë.",
  "Kurse ndaj jush janë përcjellësit!",
  "Janë shkrues të ndershëm te Allahu.",
  "Ata e dinë se çka punoni.",
  "E s’ka dyshim, se të mirët janë në kënaqësinë e përjetimeve (në\r\nxhenet).",
  "Dhe se mëkatarët janë në xhehenem.",
  "Aty futen ata Ditën e Gjykimit (të cilën nuk e besonin).",
  "Dhe nuk kanë të larguar prej tij.",
  "E ç’të mësoi ty se ç’është Dita e Gjykimit?",
  "Përsëri, ç’të mësoi ty se ç’është Dita e Gjykimit?",
  "Është dita kur askush, askujt nuk do të mund t’i ndihmojë asgjë;\r\natë ditë e tërë çështja i takon vetëm Allahut!",
  "Të mjerët ata, që mangut masin e peshojnë.",
  "Ata që kur matin prej njerëzve për vete e plotësojnë,",
  "e kur iu matin të tjerëve ose iu peshojnë, ua lënë mangut.",
  "A nuk e dinë të tillët, se kanë për t’u ringjallur,",
  "në një ditë të madhe,",
  "në ditën kur njerëzit ngrihen (prej varrezave) për të dalë para Zotit\r\ntë botëve?",
  "Jo, të mos rrini gafil! Se shënimet e veprave të mëkatarëve janë në\r\nSixhxhin (në një libër shënimesh të të këqijave më të dëmshme).",
  "E, ku e di ti se ç’është Sixhxhin-i?",
  "Ai është një libër i qëndisur (në një qeli në fund të burgut).",
  "Atë ditë është shkatërrimi për gënjeshtarët.",
  "Të cilët nuk e besojnë ditën e përgjegjësisë.",
  "E atë ditë nuk e mohon kush, përveç atij që ka sharruar tepër në\r\nmosbesim e në punë të këqija.",
  "E që kur i lexohen atij argumentet Tona, thotë: “Legjenda të të\r\nparëve!”",
  "Jo, nuk është ashtu! Por të këqijat, që punuan zemrat e tyre ua\r\nmbuluan.",
  "Jo dhe Jo! Atë ditë do të jenë të penguar prej (ta shohin) Zotit të\r\ntyre",
  "Pastaj ata do të hyjnë në xhehenem,",
  "dhe do t’iu thuhet: “Ky është ai të cilin e keni përgënjeshtruar!”",
  "Jo, nuk janë të njëjtë! Se libri i të mirave gjendet në Il-lijjinë!",
  "E ku e di ti, se çfarë është Il-lijjuni?",
  "Është një libër i qëndisur qartë,",
  "të cilin e dëshmojnë engjëjt, që janë më të afërmit.",
  "E s’ka dyshim, se vepërmirët janë në përjetime e kënaqësi (në\r\nxhenet),",
  "të mbështetur në kolltukë vështrojnë.",
  "Në fytyrat e tyre mund të kuptosh kënaqësinë e përjetimeve.",
  "Iu jepet të pijnë pije në enë të mbyllura.",
  "Pije që në fund asaj i vjen era misk! E për një shpërblim të tillë le\r\ntë garojnë ata që lakmojnë të mirën.",
  "Dhe përzierja e asaj pije është me tesnim (uji më i mirë).",
  "Krua nga i cili do të pijnë më të afërmit e Zotit.",
  "Mëkatarët ishin ata, të cilët i përqeshnin ata që besuan.",
  "Dhe kur kalonin (besimtarët) pranë tyre (idhujtarëve), ata ia bënin\r\nme sy njëri-tjetrit.",
  "E kur ktheheshin te familjet e veta, ktheheshin të kënaqur.",
  "Dhe kur i shihnin ata (besimtarët), thoshnin: “S’ka dyshim, se këta\r\n(besimtarët) janë të humbur!”",
  "Po Ne, nuk i caktuam ata (idhujtarët) si roje të atyre (besimtarëve).",
  "E sot (në Ditën e Gjykimit), ata që besuan do të tallen me jobesimtarët,",
  "duke qëndruar të mbështetur (besimtarët) në kolltukë e duke shikuar.",
  "A thua a u shpërblyen jobesimtarët për atë që punuan? (Po)",
  "Kur të pëlcasë qielli,",
  "t’i bindet urdhrit të Zotit të vet, ashtu si i takoi.",
  "Dhe kur toka të shtrihet në gjerësinë e saj,",
  "e të nxjerrë çka ka brenda e të çlirohet,",
  "dhe t’i bindet Zotit të saj, ashtu si i takoi.",
  "O ti njeri, vërtet ti përpiqesh me një përpjekje të madhe që çon te\r\nZoti yt, e atë (përpjekje) do ta gjesh.",
  "E përsa i përket atij që libri i vet i jepet nga e djathta,",
  "Ai do të llogaritet me një llogari të lehtë,",
  "Do të kthehet te familja e vet i gëzuar.",
  "E përsa i përket atij, që libri i vet i jepet pas shpinës,",
  "Ai do t’i ndjellë vetes shkatërrim,",
  "Dhe do të hyjë në zjarr të ndezur fort.",
  "Ai ka qenë i gëzuar në familjen e vet,",
  "Dhe ka menduar, se nuk ka për t’u kthyer.",
  "Po, se, vërtet Zoti i tij gjithnjë e ka parë atë.",
  "Betohem në kuqërrimin e horizontit pas perëndimit,",
  "Dhe në natën dhe çka ajo tubon,",
  "Dhe në hënën kur ajo është e plotë.",
  "Ju patjetër do të përjetoni gjendje pas gjendjeje.",
  "E, çka kanë ata që nuk besojnë?",
  "Dhe kur iu lexohet atyre Kurani, nuk përulen (nuk bien në sexhde)?",
  "Përkundrazi, ata që nuk besuan edhe përgënjeshtrojnë?",
  "E Allahu, e di më së miri se çka mbajnë fshehtë ata!",
  "Lajmëroi, pra me një dënim të dhembshëm.",
  "Me përjashtim të atyre që besuan e bënë vepra të mira, të cilët\r\nkanë shpërblim të vazhdueshëm!",
  "Betohem në qiellin me plot yje,",
  "betohem në ditën e premtuar,",
  "betohem në atë që dëshmon dhe atë që dëshmohet,",
  "u mallkuan ata të zotët e hendeqeve,",
  "të zjarrit me plot lëndë djegëse,",
  "kur ata rrinin ulur rreth tij,",
  "dhe dëshmonin atë që bënin me besimtarët!",
  "E nuk patën pse t’i urrejnë, përveç që e besuan Allahun, Ngadhënjyesin,\r\ntë Lavdëruarin,",
  "të cilit i takon sundimi i qiejve e i tokës; e Allahu është Dëshmitar\r\ni çdo sendi.",
  "Është e sigurt, se ata që i sprovuan besimtarët dhe besimtaret dhe\r\nnuk u penduan, ata kanë dënimin e xhehenemit dhe dënimin e djegies.",
  "Ata që besuan dhe bënë vepra të mira, ata kanë xhenete nën të\r\ncilët burojnë lumenj, e ai është suksesi më i madh.",
  "Është e vërtetë se goditja e Zotit tënd është e fortë.",
  "Në të vërtetë, Ai është që e fillon (krijimin) dhe e rikthen.",
  "Ai është Mëkatfalës i madh, është shumë i Dashur.",
  "Është i zoti i Arshit të Madhëruar!",
  "E punon atë që dëshiron.",
  "A të ka ardhur ty lajmi i ushtrive,",
  "të faraonit dhe të Themudit?",
  "Por këta që mohuan (idhujtarët), vazhdojnë me gënjeshtër.",
  "Po Allahu ata i ka rrethuar (nuk mund t ‘i shpëtojnë)!",
  "Përkundrazi, (ata që gënjejnë), ai është Kuran i famshëm.",
  "Në një pllakë të ruajtur mirë (në Levhi Mahfudh).",
  "Betohem në qiellin dhe yllin ndriçues (të natës)!",
  "E ku e di ti se çka është tariku - trokitësi?",
  "Ai është ylli që shpon (errësirën me dritë).",
  "Nuk ka asnjë njeri, që ndaj tij të mos ketë përcjellës.",
  "Le të shikojë njeriu, se prej çfarë është krijuar?",
  "Ai është krijuar prej një uji, që hidhet fuqishëm,",
  "e që del nga kurrizi i shpinës dhe dërrasa e gjoksit.",
  "E s’ka dyshim, se Ai ka fuqi ta rikthejë në jetë atë,",
  "ditën kur do të gjurmohen të fshehtat.",
  "E ai (njeriu) nuk ka, as forcë, as ndihmëtarë.",
  "Betohem në qiellin, që kohë pas kohe kthehet me shi,",
  "edhe tokën që çahet për bimë,",
  "është e vërtetë se ai (Kurani) është një fjalë që dallon - gjykon!",
  "Nuk është ai i parëndësishëm (lojë e kotë)!",
  "Ata vërtet bëjnë kurthe.",
  "Po edhe Unë përgatis kurthe për ta!",
  "E ti jobesimtarëve jepju afat, afatizoji ata pak.",
  "Madhëroje larg të metave Zotin tënd, më të Lartësuarin!",
  "i cili krijoi dhe përsosi,",
  "dhe i cili përcaktoi e orientoi,",
  "dhe i cili mundësoi mbirjen e kullosës,",
  "e pastaj atë e bëri mbeturinë të zezë.",
  "Ne do ta lexojmë ty e nuk do ta harrosh (Kuranin),",
  "përveç asaj që Allahu dëshiron. Ai e di të haptën e të fshehtën.",
  "Dhe Ne do të drejtojmë ty në më të lehtën.",
  "E ti këshillo aty ku këshilla bën dobi.",
  "Do të këshillohet ai që ka frikë.",
  "E do t’i shmanget asaj, ai që është shumë i keq,",
  "i cili do të hyjë në zjarrin e madh,",
  "dhe aty, as nuk do të vdesë, as nuk do të jetojë.",
  "Ka shpëtuar ai që është pastruar,",
  "që e përkujton madhërinë e Zotit të vet dhe falet.",
  "Po ju po i jepni përparësi jetës së kësaj bote,",
  "e dihet se jeta e botës tjetër është më e dobishme dhe e përjetshme.",
  "Vërtet, kjo (këshillë) gjendej edhe në broshurat e para:",
  "Në broshurat e Ibrahimit dhe të Musait.",
  "A të erdhi ty lajmi për belanë që kaplon (Kijameti).",
  "Atë ditë sheh fytyra të përulura,",
  "të lodhura e të rraskapitura (nga mundimi).",
  "Ato hyjnë në zjarrin e ndezur fort,",
  "u jepet të pijnë prej një kroi të valë.",
  "Ata nuk kanë ushqim tjetër pos një barishte me ferra helmuese,",
  "Që as nuk jep fuqi, as nuk largon",
  "Atë ditë sheh fytyra të ndritshme,",
  "të kënaqura për veprimet e veta,",
  "në xhenet të shkallës së lartë,",
  "aty nuk dëgjojnë fjalë të pakëndshme,",
  "aty ka kroje që rrjedhin,",
  "aty kanë shtretër të lartë",
  "dhe gastare të vëna pranë,",
  "edhe jastëkë të renduar për mbështetje,",
  "edhe qilima të shtruar.",
  "A nuk i shikojnë devetë se si janë krijuar?",
  "Edhe qiellin se si është ngritur lart!",
  "Edhe kodrat se si janë vendosur!",
  "Edhe tokën se si është shtruar!",
  "E ti pra këshillo, se je vetëm përkujtues.",
  "Ti ndaj tyre nuk je mbizotërues!",
  "Përveç atij që zmbrapset e nuk beson,",
  "Allahu atë me vuajtje të mëdha e dënon.",
  "Vetëm te Ne kthimin e kanë.",
  "Dhe vetëm detyrë Jona është llogaria e tyre.",
  "Pasha agimin!",
  "Pasha dhjetë netët!",
  "Pasha çiftin dhe pasha tekun!",
  "Pasha natën që shkon!",
  "A janë këto betime për të mençurin?",
  "A nuk e di ti se ç’bëri Zoti yt me Ad-in?",
  "Me banorët e Iremit me ndërtesa të larta?",
  "Që si ata (populli Ad) nuk është krijuar askush në tokë!",
  "Dhe me Themudin, të cilët shpuan shkëmbinj në luginën (kura),",
  "Dhe me faraonin i fortifikuar me tenda (ushtarake)!",
  "Të cilët e tepruan me krime në tokë.",
  "Dhe në të shtuan shkatërrimin.",
  "e Allahu kundër tyre lëshoi lloj-lloj dënimesh,",
  "pse Zoti yt është që përcjell (u rri në pritë).",
  "E njeriu, kur e sprovon Zoti i tij, e nderon dhe e begaton, ai thotë:\r\n“Zoti im më ka nderuar!”",
  "Por kur për ta sprovuar ia pakëson furnizimin (e varfëron), ai\r\nthotë: “Zoti im më ka nënçmuar!”",
  "Jo, nuk është ashtu! Por (punoni edhe më zi) ju nuk përfillni\r\nbonjakun,",
  "nuk nxitni njëri-tjetrin për ta ushqyer të varfërin,",
  "dhe ju e hani me të madhe trashëgimin (pa të drejtë),",
  "dhe pasurinë e doni së tepërmi.",
  "Jo, mosni ashtu! Kur të dridhet toka njëpasnjëshëm!",
  "Dhe kur të vijë Zoti yt dhe engjëjt qëndrojnë radhë-radhë!",
  "Dhe atë ditë sillet xhehennemi, e atëherë njeriut i bie në mend, e\r\nprej nga atij përkujtimi?",
  "E thotë: “Ah, i gjori unë, sikur të isha parapërgatitur për jetën\r\ntime!”",
  "Atë ditë askush nuk mund të dënojë si Ai.",
  "Dhe askush si Ai nuk mund të lidhë me pranga.",
  "O ti shpirt i bindur plotësisht!",
  "Kthehu te Zoti yt i vetëkënaqur e i pranuar!",
  "Hyr në turmën e robërve të Mi!",
  "Dhe hyr në xhenetin Tim!",
  "Betohem në këtë qytet!",
  "E ti je që gjendesh në këtë qytet!",
  "Betohem në prindin dhe në atë që lind prej tij!",
  "Vërtet, Ne e krijuam njeriun në vështirësi të njëpasnjëshme.",
  "A mendon ai, se atë nuk mund ta mposhtë askush?",
  "E thotë: “Unë kam shpenzuar shumë pasuri!”",
  "A mendon ai, se atë askush nuk e ka parë?",
  "A nuk i dhamë Ne atij dy sy,",
  "edhe gjuhë e dy buzë,",
  "dhe i sqaruam atij për të dy rrugët?",
  "E ai nuk u hodh në përpjetëzën (rrugë e vështirë - qafëmalit).",
  "E ç’gjë të mësoi ty, se ç’është Akabe (rruga e vështirë)!",
  "Është lirimi i një skllavi,",
  "ose dhënia e ushqimit në kohën kur mbretëron uria:",
  "Ndonjë jetimi që është i afërt,",
  "ose ndonjë të varfri, që e ka molisur varferia.",
  "E pastaj të bëhej prej atyre që besuan, që këshilluan njëri-tjetrin\r\npër durim dhe që këshilluan për mëshirë (për ndihmë),",
  "të tillët janë të zotët e anës së djathtë.",
  "Ndërsa ata që nuk i besuan argumentet Tona, ata janë të së majtës.",
  "Kundër tyre është zjarri i mbyllur.",
  "Betohem në diellin dhe dritën e tij,",
  "betohem në hënën, kur vjen pas tij,",
  "betohem në ditën, kur ai (dielli) e shndrit,",
  "betohem në natën, kur ajo e mbulon atë (dritën e diellit),",
  "betohem në qiellin, dhe Atë që e ndërtoi atë,",
  "betohem në tokën, dhe Atë që e shtriu atë (e sheshoi),",
  "betohem në njeriun, dhe Atë që e krijoi atë,",
  "dhe ia mësoi, se cilat janë të këqijat dhe të mirat e tij,",
  "vërtet, ka shpëtuar ai që e pastroi vetveten,",
  "e ka dështuar ai, që e poshtëroi veten!",
  "Themudi përgënjeshtroi për shkak të arrogancës së vet.",
  "Kur më i keqi i tyre u ngrit me të shpejtë.",
  "E Pejgamberi atyre iu pat thënë: “Kini kujdes devenë e Allahut\r\ndhe ndaj pengimit të saj, që të pijë ujë\u0022.",
  "Ata nuk i besuan atij dhe atë (devenë) e therën dhe Zoti i tyre për\r\nshkak të mëkatit të tyre ua rreshtoi ndëshkimet dhe i rrafshoi,",
  "duke mos iu frikësuar prapavijës së atij (ndëshkimi).",
  "Betohem në natën, që me errësirë mbulon gjithësinë,",
  "betohem në ditën, kur ajo shkrepëtin,",
  "betohem në Atë, që krijoi mashkullin e femrën,",
  "vërtet, veprimi juaj është i llojllojtë!",
  "E sa i përket atij, që jep dhe ruhet,",
  "dhe vërteton bindshëm për më të mirën,",
  "Ne do ta përgatitim atë për më të lehtën.",
  "E sa i përket atij, që bën koprraci dhe e ndien veten të pavarur (nga\r\nZoti),",
  "dhe që përgënjeshtron atë më të mirën,",
  "Ne do ta përgatisim për më të vështirën.",
  "E pasuria e tij nuk do t’i bëjë dobi, kur ai të zhduket.",
  "Detyra jonë është vetëm të udhëzojmë.",
  "Dhe vetëm Jona është bota tjetër si dhe kjo.",
  "Unë iu kam tërhequr vërejtjen për zjarrin të ndezur fort,",
  "që aty nuk hyn tjetër, pos atij që është më i prishuri,",
  "i cili përgënjeshtroi dhe u zmbraps.",
  "Ndërsa ai që është më i devotshëm do të jetë larg tij,",
  "ai që e jep pasurinë e vet e pastrohet,",
  "e jo për ta shpërblyer ndokush, që i ka bërë mirë më parë,",
  "por vetëm për të fituar kënaqësinë e Zotit të vet, më të Lartit.",
  "Gjithsesi ai do ta gëzojë atë kënaqësi!",
  "Betohem në paraditen,",
  "betohem në natën kur shtrin errësirën,",
  "Zoti yt nuk të ka lënë, as nuk të ka përbuzur,",
  "dhe se bota e ardhshme është shumë më e mirë për ty se e para,",
  "e Zoti yt do të të japë ty, e ti do të kënaqesh!",
  "A nuk të gjeti ty jetim, e Ai të bëri vend (të dha përkrahje).",
  "Dhe të gjeti të paudhëzuar e Ai të udhëzoi.",
  "Dhe të gjeti të varfër, e Ai të begatoi.",
  "Pra, mos e përul jetimin!",
  "As lypësin mos e përzë!",
  "E me të mirat që t’i dha Zoti yt, trego (udhëzo njerëz)!",
  "A nuk ta hapëm Ne gjoksin tënd?",
  "Dhe Ne hoqëm prej teje barrën tënde,",
  "e cila shtypte shpinën tënde,",
  "dhe Ne ta ngritëm lart famën tënde?",
  "E pa dyshim, se pas vështirësisë është lehtësimi.",
  "Vërtet, pas vështirësisë vjen lehtësimi.",
  "E kur ta kryesh (obligimin), atëbotë mundohu me adhurim\r\n(Allahut).",
  "Dhe vetëm te Zoti yt përqëndro synimin!",
  "Betohem në fikun dhe ullirin,",
  "dhe (kodrën) Turi Sina-en,",
  "dhe këtë qytet të sigurisë,",
  "vërtet, Ne e krijuam njeriun në formën më të bukur!",
  "Pastaj e zbritëm atë në më të ultin e të ultëve.",
  "Përveç atyre që besuan dhe bënë vepra të mira; ata kanë shpërblim\r\ntë pandërprerë.",
  "E pas gjithë kësaj, ç’të shtyu të përgënjeshtrosh Ditën e Shpërblimit\r\n(përgjegjësisë)!",
  "A nuk është Allahu më i Urti i gjykuesve?",
  "Lexo me emrin e Zotit tënd, i cili krijoi (çdo gjë).",
  "Krijoi njeriun prej një gjaku të ngjizur (në mitrën e nënës).",
  "Lexo! Se Zoti yt është më bujari!",
  "Ai që e mësoi (njeriun) të shkruaj me pendë.",
  "Ia mësoi njeriut atë që nuk e dinte.",
  "Jo, është e vërtetë se ai i kalon kufijtë,",
  "Për shkak se e ndien veten të pavarur.",
  "Po kthimi është vetëm te Zoti yt.",
  "A më tregon atë që pengon,",
  "një rob kur ai falet?",
  "Ç’mendon kur ai (robi) është në rrugë të drejtë?",
  "Ose ai (rob) urdhëron për sinqeritet.",
  "A më tregon nëse ai përgënjeshtron dhe zmbrapset (nga besimi)!",
  "Jo, jo! Nëse nuk tërhiqet, vërtet do ta kapim për flokësh mbi ballin.",
  "Ballin rrenacak, mëkatar.",
  "A nuk e di ai, se Allahu e sheh?",
  "E ai le t’i thërret ata të vetët.",
  "Ne do t’i thërrasim zebanitë.",
  "Jo, jo! Ti mos iu bind atij, vazhdo me sexhde dhe afroju Zotit me\r\ntë.",
  "Ne e zbritëm atë (Kuranin) në Natën e Kadrit.",
  "E ç’të bëri ty të dish, se ç’është Nata e Kadrit?",
  "Nata e Kadrit është më e rëndësishme se një mijë muaj!",
  "Me lejen e Zotit të tyre në (atë natë) të zbresin engjëjt dhe shpirti\r\n(Xhibrili) për secilën çështje.",
  "Ajo (që përcakton Zoti) është paqe deri në agim të mëngjesit.",
  "Ata nga Ithtarët e Librit dhe idhujtarët, të cilët nuk besuan, nuk iu\r\nndanë (besimit të tyre) derisa atyre iu erdhi argumenti i qartë,",
  "i Dërguari prej Allahut, që lexon fletë të pastra,",
  "në të cilat ka vetëm dispozita të drejta.",
  "Dhe ata të cilëve iu është dhënë libri, nuk u ndanë vetëm pasi që iu\r\nerdhi argumenti.",
  "E duke qenë se ata nuk ishin të urdhëruar me tjetër, pos që ta adhuronin\r\nAllahun me një adhurim të sinqertë ndaj Tij, që të largohen\r\nprej çdo besimi të kotë, të falin namazin, të japin zeqatin, se ajo është\r\nfeja e drejtë.",
  "S’ka dyshim, se ata, të cilët nuk besuan nga Ithtarët e Librit dhe nga idhujtarët do të jenë në zjarrin e xhehenemit, aty do të jenë\r\npërgjithmonë. Të tillët janë krijesa më e dëmshme.",
  "Ndërsa ata që besuan dhe bënë vepra të mira, të tillët janë krijesat\r\nmë të dobishme.",
  "Shpërblimi për ta te Zoti i tyre janë: vendet në xhenete nëpër të\r\ncilët burojnë lumenj, e aty janë përgjithmonë, pa këputur. Allahu është\r\ni kënaqur ndaj tyre, e edhe ata janë të kënaqur prej Tij. E ky është për\r\natë, që i ka pasur dronë Zotit të vet.",
  "Kur të dridhet toka me dridhjen e saj të fuqishme,",
  "dhe të nxjerrë toka atë që ka në brendinë e saj (barrën nga brenda),",
  "dhe njeriu të thotë: “Ç’ka kjo (që bën këtë dridhje)!”",
  "atë ditë ajo i rrëfen tregimet e veta,",
  "ngase Zoti yt e ka urdhëruar atë.",
  "Atë ditë njerëzit shfaqen të ndarë në grupe, që të shpërblehen për\r\nveprat e tyre.",
  "E kush punoi ndonjë të mirë, që peshon sa grimca, atë do ta gjejë.",
  "Dhe kush punoi ndonjë të keqe, që peshon sa grimca, atë do ta\r\ngjejë.",
  "Betohem në vrapuesit e shpejtë (kuajt) që hingëllijnë,",
  "e që me thundrat e tyre nxjerrin xixëllima zjarri nga gurët,",
  "dhe të cilët vërsulen herët në agim,",
  "e me të (vërsulje) atëherë çojnë pluhur,",
  "dhe ashtu hidhen në mesin e grumbullit (të armikut),",
  "vërtet, njeriu është përbuzës ndaj Zotit të vet!",
  "Edhe vetë është dëshmues i asaj (përbuzjeje).",
  "Dhe ai është që shumë e do pasurinë.",
  "A nuk e di ai, se kur të nxirret çka është në varreza?",
  "Dhe të tubohet (të dalë në shesh) ajo që ishte në gjokse.",
  "E atë ditë, pa dyshim Zoti i tyre është i Njohur hollësisht për\r\npunën e tyre!",
  "Krisma (e Kijametit).",
  "Çka është Krisma?",
  "Dhe ç’të mësoi ty se ç’është Krisma?",
  "Ajo është ditë kur njerëzit bëhen si insekte të shpërndara,",
  "dhe kodrat bëhen si leshi i shprishur.",
  "E sa i përket atij që i rëndohet peshorja e veprave të tij,",
  "ai është në një jetë të këndshme.",
  "Ndërsa atij që ka peshoren e lehtë të veprave të tij,",
  "vendi i tij do të jetë në Havije.",
  "E ç’është ajo që të njoftoi se ç’është ai (Havije)?",
  "Është zjarri me nxehtësi shumë të lartë.",
  "Juve iu preokupoi përpjekja për shumimin (e pasurisë, të fëmijëve,\r\ntë pozitës),",
  "derisa të mos i vizitoni varrezat (të bëheni banorë të tyre - të vdisni)!",
  "Jo, nuk është ashtu! Gjithsesi këtë do ta kuptoni më vonë!",
  "Përsëri jo, jeni gabim! Më vonë do ta kuptoni!",
  "Jo, pse, sikur ta dinit me një dije të sigurt (nuk do të bënit ashtu).",
  "Ju patjetër do ta shihni xhehenemin.",
  "Madje atë do ta shihni të bindur plotësisht.",
  "Pastaj në atë ditë do të pyeteni për të mirat (e Dunjasë).",
  "Betohem në kohën!",
  "Nuk ka dyshim se njeriu është në një humbje të sigurt,",
  "me përjashtim të atyre që besuan, që bënë vepra të mira, që porositën\r\nnjëri-tjetrin t’i përmbahen të vërtetës dhe që këshilluan njëri-tjetrin\r\ntë jenë të durueshëm.",
  "Mjerë për secilin që ofendon e përqesh (njerëzit),",
  "që ka tubuar pasuri dhe që atë e ruan të mos i pakësohet.",
  "E mendon se pasuria e tij do ta bëjë të përjetshëm.",
  "Jo, të mos mendojë ashtu! Se ai patjetër do të hidhet në Hutame.",
  "E çka di ti, se ç’është Hutame?",
  "Është zjarri i Allahut i ndezur fort,",
  "që depërton deri në brendi të zemrës.",
  "Ai i mbyll ata, ua zë frymën.",
  "Ata janë të lidhur në pranga të njëpasnjëshme.",
  "A nuk e ke parë, se ç’bëri Zoti yt me poseduesit e elefantit?",
  "A nuk ua bëri përpjekjen e tyre të dështuar?",
  "Dhe Ai kundër tyre lëshoi shpendë që vinin tufë-tufë!",
  "Dhe i gjuanin ata me gurë nga balta e gurëzuar!",
  "Dhe ata i bëri si gjeth i grimcuar (i përtypur)!",
  "Për hir të garantimit që gëzojnë kurejshitët!",
  "Garantimin e udhëtimit të tyre të lirë dimrit dhe verës!",
  "Pra, le ta adhurojnë Zotin e kësaj shtëpie,",
  "i cili i ushqeu pas urisë dhe i siguroi prej çdo frike!",
  "A e ke parë ti (a e sheh) atë, që përgënjeshtron përgjegjësinë dhe\r\nllogarinë në botën tjetër?",
  "Po ai është që e përzë, në mënyrë të vrazhdë bonjakun.",
  "Dhe që nuk nxit për ta ushqyer të varfrin.",
  "Pra shkatërrim është për ata që falen,",
  "të cilët ndaj namazit të tyre janë të pakujdesshëm,",
  "ata që vetëm shtiren (sa për sy e faqe),",
  "dhe nuk japin, as sendin më të vogël (as hua).",
  "Ne, vërtet, të dhamë ty shumë të mira,",
  "prandaj ti falu dhe prej kurban për hir të Zotit tënd!",
  "E s’ka dyshim se urrejtësi yt është farësosur.",
  "Thuaj: “O ju jobesimtarë!",
  "Unë nuk adhuroj atë që ju e adhuroni!",
  "As ju nuk jeni adhurues të Atij, që unë e adhuroj!",
  "Dhe unë kurrë nuk do të jem adhurues i asaj që ju adhuroni!",
  "Por edhe ju nuk do të jeni adhurues të Atij, që unë e adhuroj!",
  "Ju keni fenë tuaj (që i përmbaheni), e unë kam fenë time (që i\r\npërmbahem)!",
  "Kur të vijë ndihma e Allahut dhe çlirimi (ngadhënjimi),",
  "dhe t’i shohësh njerëzit, që po hyjnë turma-turma në fenë e Allahut,",
  "ti, atëherë, lartësoje Zotin tënd duke falënderuar dhe kërko nga Ai\r\nfalje. Ai vërtet e pranon shumë pendimin, është Mëshirues i madh.",
  "Qoftë i shkatërruar Ebi Lehebi, e ai më është shkatërruar!",
  "Atij nuk i bëri dobi pasuria e vet, as ajo çka fitoi!",
  "Ai do të hyjë në një zjarr të ndezur flakë.",
  "E edhe gruaja e tij, ajo që barti dru (ferra),",
  "e në qafën e saj ajo ka një litar të përdredhur.",
  "Thuaj: Ai, Allahu është Një!",
  "Allahu është Ai, që çdo krijesë i drejtohet (i mbështetet) për çdo\r\nnevojë.",
  "As s’ka lindur kënd, as nuk është i lindur,",
  "dhe Atij askush nuk i është i barabartë.",
  "Thuaj: I mbështetem Zotit të agimit,",
  "prej dëmit të çdo krijese, që Ai e krijoi,",
  "dhe prej errësirës së natës kur ngryset plotësisht,",
  "dhe prej dëmit të atyre që lidhin dhe fryjnë nyja,",
  "edhe prej dëmit të smirëkeqit, kur sipas smirës vepron!",
  "Thuaj: Mbështetem (mbrohem) me Zotin e njerëzve,",
  "Sunduesin e njerëzve,",
  "të Adhuruarin e njerëzve,",
  "prej të keqes së cytësit që fshihet,",
  "i cili bën cytje në zemrat e njerëzve,",
  "qoftë ai (cytësi) nga xhinët ose nga njerëzit!"
]